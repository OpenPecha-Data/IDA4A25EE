༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W3PD405
ImageGroup:
12PD18031
LCCN:
n/a
ISBN:
9787540951610
Title:
མཛོད་ལྷ་འགྲེལ།
mdzod lha 'grel/
Author:
n/a
n/a
Descriptor:
Original Publication:
sangs rgyas gayung drung bon gyi dpe tshogs/;16-17
khreng tu'u/
Place:
Publisher:
si khon tang deb tshogs pa/ si khron mi rigs dpe skran khang |
2013
Date:
Volume:
2
Total Volumes:
2
TBRC Pages:
12
Introductory Pages:
n/a
Text Pages:
In/a
Scanning Information:
Scanned at Tibetan Buddhist Resource Center, Southwest University of Nationalities,
Chengdu, China.



་
སངས་རྒྱས་གཡུང་དྲུང་བོན་གྱི་དཔེ་ཚོགས།
མཛོད་ལྷ་འགྲེལ་བཞུགས་སོ།།
མཛོད་ལྷ་འགྲེལ་བཞུགས་སོ།།
སྨད་ཆ།
2
མཛད་པ་པོ། གསལ་རབ་ལྷ་ཡི་སྲས་པོ།
སྨད་ཆ།
9E
দােলানোয়
སི་ཁྲོན་ཏང་དེབ་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།
社团



།
སངས་རྒྱས་གཡུང་དྲུང་བོན་གྱི་དཔེ་
ཚོགས་ཞེས་པ་འདི་ཉིད་ནི་ཞང་བོད་ཀྱི་
རང་ས་ནས་བྱོན་པའི་དྲན་དབང་གསེར་
རིའི་ཕྲེང་བའི་ཕྱག་སོར་ལས་ཐོན་པའི་
རིག་གཞུང་གི་མར་ཁུ་ཡིན་གཤིས། ཕྱིས་
བྱོན་ཞིབ་འཇུག་པ་ལ་དམི གས་ན་དུས་
རབས་བརྒྱད་པའི་ཡར་སྔོན་གྱི་བོད་ཀྱི་ལོ་
རྒྱུས་དང་ཡུལ་སྲོལ། ཆོས་ལུགས་དང་རིག་
གནས་སོགས་རྟོག་ཞིབ་བྱེད་པར་མེད་དུ་མི་
རུང་བའི་དཔྱད་གཞིའི་ཡིག་རིགས་སུ་
གྲུབ་སྟབས། ང་ཚོས་རིན་ཐང་གཞལ་དུ་
མེད་པའི་གནའ་དཔེ་མདའ་ཚད་མ་འདི་
དག་དེང་རབས་ཀྱི་དེབ་གཟུགས་སུ་བསྒྱུར་
ནས་ཀུན་གྱི་ཆུ་བུར་མིག་གི་མཐོང་ཆོས་
སུ་བསྟར་བ་ལགས་སོ།།
ཚེ་ཡི་དཔེ་མང་
པེ་མཛོད་ཁང་།
ཞི་བརྟན་ནོར་
བུ།
།
TRITEN NOS
TSE LIBRIS



S@ས་
།
སངས་རྒྱས་གཡུང་དྲུང་བོན་གྱི་དཔེ་ཚོགས།
མཛོད་ལྷ་འགྲེལ་བཞུགས་སོ།།
སྨད་ཆ།
མཛད་པ་པོ། གསལ་རབ་ལྷ་ཡི་སྲས་པོ།
17
pg
མདོ་སྔགས་
ཐེག་ཆེན་གཡུང་དྲུང་བོན་
སི་ཁྲོན་ཏང་དེབ་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།
les
2)



图书在版编目(CIP)数据
藏族珍稀古籍集成 第17卷:藏文/元旦平措编,
成都:四川民族出版社,2013.7
ISBN 978-7-540951610
1.0藏... 1.0元....0藏族古籍 - 汇编
中国- 藏语 Y. OK281.4
中国版本图书馆CIP数据核字(2013)第152072号
藏族珍稀古籍集成(17)
元旦平措 编
出版人 白明轩
项目策划 阿旺泽仁扎西
责任编辑 林么周
责任校对 益西拉姆
责任印制 李蓓
封面设计 杨庭远
內文设计 宁杜
四川党建期刊集团
出版发行
四川民族出版社
址 成都三洞桥路12号
成都蜀道印务有限责任公司
成品尺寸 170mm x 240mm
数 1~2100
张 3.25
数 280 千
2013年7月第1版
2013年7月第1次印刷
ISBN 978 7 - 5409 -5161 …
419.00 元(12~21卷)
地印成印印字版印书定
次次号价



དཀར་ཆག
1
1
3
24
**་
25
31
34
མཛོད་གནས་དགུ་པ་རྟེན་གྱི་འབྲེལ་བ་གཉིས་བསྟན་པ།
༡༽ རྟེན་འབྲེལ་སྤྱིར་བསྟན་པ།
༢༽ རྟེན་འབྲེལ་སོ་སོར་ཕྱེས་ནས་བསྟན་པ།
མཛོད་གནས་བཅུ་པ་འདུས་པའི་ཕུང་པོ་གཉིས་བསྟན་པ།
༡༽ ཟག་མེད་ཀྱི་ཕུང་པོ་བསྟན་པ།
༢༽ ཟག་བཅས་ཀྱི་ཕུང་པོ་བསྟན་པ།
གཟུགས་ཀྱི་ཕུང་པོ་བསྟན་པ།.
ཚོར་བའི་ཕུང་པོ་བསྟན་པ།
འདུ་ཤེས་ཀྱི་ཕུང་པོ་བསྟན་པ།
འདུ་བྱེད་ཕུང་པོ་བསྟན་པ།
རྣམ་པར་ཤེས་པའི་ཕུང་པོ་བསྟན་པ།
མཛོད་གནས་བཅུ་གཅིག་པ་སྐྱེ་མཆེད་དྲུག་བསྟན་པ།
༡༽ མིག་གི་སྐྱེ་མཆེད་བསྟན་པ།
༢༽ རྣ་བའི་སྐྱེ་མཆེད་བསྟན་པ།
45
48
51
97
105
107
109



2
སངས་རྒྱས་གཡུང་དྲུང་བོན་གྱི་དཔེ་ཚོགས།
110
111
112
113
126
130
132
༣༽ སྣའི་སྐྱེ་མཆེད་བསྟན་པ།
༤༽ ལྕེ་ཡི་སྐྱེ་མཆེད་བསྟན་པ།
༥༽ ལུས་ཀྱི་སྐྱེ་མཆེད་བསྟན་པ།
པ༽ ཡུལ་གྱི་༼ཡིད་ཀྱི༽སྐྱེ་མཆེད་བསྟན་པ།
མཛོད་གནས་བཅུ་གཉིས་པ་རྒྱ་ཆེ་ཁམས་ནི་གསུམ་བསྟན་པ།.......…... 123
༡༽ འབྱུང་བའི་ཁམས་བསྟན་པ།
༢༽ དབང་པོའི་ཁམས་བསྟན་པ།
༣༽ སེམས་ཅན་གྱི་ཁམས་བསྟན་པ།
མཛོད་གནས་བཅུ་གསུམ་པ་རང་འཛིན་མཚན་ཉིད་གཉིས་བསྟན་པ། ... 158
༡༽ འཁོར་བ་རང་གི་མཚན་ཉིད་འཛིན་པ་བསྟན་པ།.......…....
༢༽ མྱ་ངན་འདས་པ་རང་གི་མཚན་ཉིད་འཛིན་པ་བསྟན་པ།
མཛོད་གནས་བཅུ་བཞི་པ་ལས་དང་སྤྱོད་པའི་མཛོད་བསྟན་པ།
༡༽ རྣམ་པར་དག་པ་གཤེན་རབ་ལས་སྤྱོད་བསྟན་པ།
༢༽ རྣམ་པར་མ་དག་པ་སེམས་ཅན་ལས་སྤྱོད་བསྟན་
༣༽ དགེ་བའི་ལས་སྤྱོད་བསྟན་པ།
༤༽ སྡིག་པའི་ལས་སྤྱོད་བསྟན་པ། .
༥༽ ལུང་དུ་མ་བསྟན་པའི་ལས་སྤྱོད་བསྟན་པ།
མཛོད་གནས་བཅོ་ལྔ་པ་འགྲོ་བའི་ལམ་བཞི་བསྟན་པ།
158
•་
176
329
330
...... 330
332
336
338
340



3
དཀར་ཆག
340
341
343
344
•... 346
346
348
ས
༡༽ རང་གི་རང་བཞིན་རྒྱུ་བའི་ལམ་བསྟན་པ།
༢༽ མ་རིག་འཁོར་བ་བརྒྱུད་པའི་ལམ་བསྟན་པ།
༣༽ ཐུགས་རྗེས་མཐོ་རིས་ཐར་པའི་ལམ་བསྟན་པ།.
༤༽ འཁོར་བ་མེད་པའི་ལམ་བསྟན་པ།
མཛོད་གནས་བཅུ་དྲུག་པ་ས་དང་གནས་ནི་གསུམ་བསྟན་པ། .
༡༽ ཁམས་གསུམ་འཁོར་བའི་ས་དགུ་བསྟན་པ།
༢༽ གཡུང་དྲུང་ཐེག་པའི་ས་བཅུ་བསྟན་པ།
༣༽ བོན་ཉིད་བདེ་ཆེན་ས་བསྟན་པ།
མཛོད་གནས་བཅུ་བདུན་པ་སྒྲུབ་པའི་འབྲས་བུ་བཞི་བསྟན་པ།
༡༽ རྒྱུ་མཐུན་གྱི་འབྲས་བུ་བསྟན་པ།
༢༽ དབང་གི་འབྲས་བུ་བསྟན་པ།
༣༽ རྣམ་སྨིན་གྱི་འབྲས་བུ་བསྟན་པ།-
༤༽ བླ་མེད་ཀྱི་འབྲས་བུ་བསྟན་པ།
འགྱུར་ཚུལ་སྐོར་སོགས་མཇུག་བསྡུ་བ་བསྟན་པ།
355
... 356
357
358
360
362
363



--
མཛོད་ལྷ་འགྲེལ་བཞུགས་སོ།།
ཞང་ཞུང་སྐད་དུ། ཐ་ཙར་ནེ་སུམ་མུ་གུང་སལ། བོད་སྐད་དུ། རྟེན་གྱི་འབྲེལ་
བ་གཉིས་ཀྱི་མཛོད་བསྟན་ཏེ། དེ་ལ་ཡང་གཉིས་ཏེ། སྤྱིར་བསྟན་པ་དང་། སོ་སོར་ཕྱེས་
ནས་བསྟན་པའོ། །དེ་ལ་སྤྱིར་གྲངས་ངེས་པར་བསྟན་པ་ནི། མ་རིག་རྒན་མོ་ལོང་བ་
འདྲ། །ཞེས་པ་ནི། ཁྱད་པར་བྱ་བའི་ལས་དགུ་དང་། །བསྲུང་བར་བྱ་བའི་དམ་ཚིག་
དང་། །རྟོགས་པར་བྱ་བའི་ལྟ་བ་དང་། །གྲུབ་པར་བྱ་བའི་འབྲས་བུ་དང་། མི་ཤེས་པ་
ནི་མ་རིག་པ་སྟེ། མུན་པའམ་རྨོངས་པ་ལྟར་མ་རིག་པའོ། །དཔེར་ན་རྒན་མོ་ལོང་བ་
ནི། རྒས་པ་དང་ལོང་བའི་དབང་གིས། །ཤེས་པ་དང་བྲལ་ནས་མུན་ནག་ཏུ་འཐིབས་
པ་ལྟར། མ་རིག་པ་དག་ཀྱང་འཁོར་བའི་མུན་པ་ན། མ་རིག་པས་འཁྱམས་པའོ། །ཡང་
ན་རྒན་མོ་ལོང་བ་ནི། ལོང་སྟེ་རྨུགས་པས་ངོ་ཚ་བའི་རྟོག་པ་དང་བྲལ་ནས། བཅའ་
ལུགས་ཤོར་ནས་བྱ་བ་མ་ཡིན་པ་བྱེད་པ་བཞིན། གང་དག་མ་རིག་པ་ཡང་། བདེན་
པའི་དོན་མ་རིག་པས། སྡིག་པའི་ལས་མཐའ་དག་བྱེད་ཅིང་དགེ་སྐུར་པར་བྱེད་དོ། །འདུ་
བྱེད་རྫ་མཁན་ཕྲུ་གུ་འདྲ། །ཞེས་པ། འདུ་བྱེད་ནི་སེམས་མངོན་པར་འདུ་བྱེད་པ་སྟེ།
གང་ལ་གཡོ་བའོ། དེ་ཡང་དཔེར་ན་རྫ་མཁན་ཕྲུ་གུ་འདྲ་སྟེ། འདུ་བྱེད་རྫའི་རྣམ་པ་
མང་པོ་བྱེད་པ་དང་། འདུ་བྱེད་ཀྱི་ལས་གང་ལ་ཡང་གཡོ་བ་དེ་དང་འདྲའོ། །རྣམ་ཤེས་



༡
སངས་རྒྱས་གཡུང་དྲུང་བོན་གྱི་དཔེ་ཚོགས།
ཤིང་ཁའི་སྤྲེའུ་འདྲ། །ཞེས་པ། ཕྱི་ནང་གང་གི་ཡུལ་རྣམ་པ་རྣམས། ཤེས་པ་མ་རྨོངས་
པའོ། །དཔེར་ན་སྤྲེའུ་ལྟ་བུ་སྟེ། ཤིང་ཁ་དག་ན་ཅི་བྱེད་པ་ཤེས་པ་ལྟར། སྣ་ཚོགས་པའི་
རྣམ་པར་ཤེས་པའོ། །མིང་དང་གཟུགས་ནི་རྫས་ནོར་འདྲ། །ཞེས་པ། མིང་ནི་མིང་
གཞིའི་ཕུང་པོ་མིང་ངོ༌། །གཟུགས་ནི་གཟུགས་ཀྱི་ཕུང་པོ་འདྲ་སྟེ་གཟུགས་སོ། །རྫས་ནོར་
འདྲ་སྟེ། གནོད་པར་བྱེད་པ་མང་བའི་སྡུག་བསྔལ་གྱི་གཞིའོ། །སྐྱེ་མཆེད་དྲུག་ནི་བྱད་
ཀྱང་འདྲ། །ཞེས་པ། རྣམ་པར་ཤེས་པ་སྐྱེ་ཞིང་མཆེད་པ་སྟེ། མིག་གི་སྐྱེ་མཆེད་ནས་
ཡིད་ཀྱི་སྐྱེ་མཆེད་ཀྱི་བར་དྲུག་སྟེ། དཔེར་ན་བྱད་ཀྱི་དབང་རྟེན་རྣམས་ཝལ་ཝལ་སྐྱེ་
བ་དང་འདྲ་སྟེ། ཡུལ་ཤེས་དེ་བཞིན་དུ་སྐྱེ་བའོ། །རིག་པ་སྙུག་དོང་སྦྲུལ་ཞུགས་འདྲ། །ཞེས་
པ། ཡུལ་དང་དབང་པོ་རྣམ་ཤེས་གསུམ་འཕྲད་ནས་གཅོད་པ་ནི། བདེ་སྡུག་གི་རྣམ་
པ་གཅོད་པ་ནི་རིག་པ་སྟེ། དཔེར་ན་སྦྲུལ་སྙུག་དོང་དུ་ཞུགས་པ་ལྟར། རེག་པ་སྐྱེས་
ན་ཡང་བདེ་སྡུག་ལས་མི་སྐྱེའོ། །ཚོར་བ་གཏར་ཚན་ཆུ་ཐིགས་འདྲ། །ཞེས་པ། བདེ་
སྡུག་ཉམས་སུ་མྱོང་པ་ཚོར་བ་སྟེ། དེ་ཡང་གཏར་ཚན་ལ་ཆུ་འཐིག་ལྟར་བཟོད་བརླག་
མེད་པའོ། །སྲེད་པ་སྒོ་ནོར་མི་གབ་འདྲ། ཞེས་ཆགས་ཤིང་ཞེན་པས་སྲེད་པའོ། །དེ་
ཡང་འདོད་པ་དང་ཆགས་པའི་བསམ་པ་ཕྱིར་སྐྱེ་བ་ནི། དཔེར་ན་དགོས་པའི་ནོར་ལ་
མི་གབ་པ་མ་གདུང་པ་དང་འདྲའོ། །ལེན་པ་རྒྱ་བྱ་ཆུ་འཐུང་འདྲ། །ཞེས་པ། སྐྱེ་བའི་
རྒྱུན་དུ་མི་སྟེར་བ་ནི་ལེན་པ་སྟེ། དེ་ཡང་རྒྱ་བྱ་ཆུ་འཐུང་པ་ལྟར། སྔ་མའི་བག་ཆགས་
ཀྱི་ཕྱིས་ལེན་པའོ། །སྲིད་པ་ཕོ་མོའི་འཁྲིག་ཆགས་འདྲ། །ཞེས་པ། ཕྱིས་སྐྱེ་བའི་རྒྱུན་
སྲིད་པ་སྟེ། ཕོ་མོའི་འཁྲིག་ཆགས་ལྟར། ཕྱིས་སྲིད་པའི་སྐྱེ་བའི་རྒྱུད་བྱེད་པའོ། །སྐྱེ་བ་
འཁར་བ་ལུགས་འབྱུང་འདྲ། །ཞེས་པ། འབྱུང་བ་ལས་འབྱུང་བ་ནི་སྐྱེ་བ་སྟེ། འཁར་



མཛོད་ལྷ་འགྲེལ།
3
་རྣམ་པ་ལ་
བ་ལུགས་ནས་འབྱུང་བ་ལྟ་བུ་སྐྱེའོ། །རྒ་ཤི་དེ་བཞིན་དངོས་པོར་སྟོན། །ཞེས་བྱས་ཀྱི་
རྒྱུར་འགྱུར་བ་ནི་རྒ་བ་སྟེ། ཡོད་པ་མེད་པ་ནི་ཤི་བའོ། །དེ་དག་རྣམས་ཀྱང་། མ་རིག་
པ་ཉིད་མ་རིག་པའི་གཞི་ཡོད་པས། བྱ་བ་དང་བརྩལ་དུ་མེད་པའི་འདུ་བྱེད་དོ། །བྱེད་
པ་ནི་རྣམ་པར་ཤེས་པས་རྣམ་ཤེས་ཤེས་པ་ལ་མཚན་བཏགས་པའི་མིང་དང་གཟུགས།
གཟུགས་ལ་བརྟེན་ནས་དབང་པོ་སྐྱེ་ཞིང་མཆེད་པས་སྐྱེ་མཆེད་དྲུག སྐྱེ་མཆེད་ལས་
རེག་ཚོར་བས་རེག་པ། རེག་པ་ལ་མྱོང་བས་ཚོར་བའི་ཚོར་བ། ཚོར་བའི་
ཞེན་པས་སྲེད་པ། སྲེད་པ་སྤྱད་པས་ལེན་པ། ལེན་པ་བླངས་པས་སྲིད་པ། སྲིད་པ་
འཁྲིག་པའི་སྐྱེ་བ། སྐྱེ་བ་རྒ་ཤི་རྟེན་འབྲེལ་པའི་མཐར་རྒ་ཤི་ཐུག་གོ།
ད་ནི་རྟེན་འབྲེལ་དེ་དག་རྒྱས་པར་བཤད་དེ། དང་པོ་ལ་མ་རིག་པའི་རྣམ་པ་
བཤད་དེ། མ་རིག་རྣམ་པ་བཅུ་གཉིས་ལ། །ཞེས་པ། དེ་དག་གི་རྣམ་པ་རེ་རེ་ལ། ནང་
ཚོགས་སུ་མཉམ་པ་མ་འདྲེས་པ་བཅུ་གཉིས་བཅུ་གཉིས་བསྟན་ཏེ། ཡང་དག་བདེན་
པའི་དོན་མ་རིག །ཅེས་པ། ཡང་དག་ནི་དྲི་མ་དང་བྲལ་བ་སྟེ། རྫུན་པ་ནི་མཐའ་ལས་
འདས་པའོ། །སེམས་ཉིད་བདེན་པའི་དོན་མ་རིག་པས་བསྒོམ་མི་ཤེས་པའོ། །ལས་དང་
སྤྱོད་པའི་ཐབས་མ་རིག་ཅེས་པ། ལས་སྤྱོད་བཅུ་སྟེ། གཤེན་རབ་ཀྱི་ལས་སྤྱོད་དང་།
སེམས་ཅན་གྱི་ལས་སྤྱོད་དང་། དགེ་བའི་ལས་སྤྱོད་དང་། སྡིག་པའི་ལས་སྤྱོད་དང་།
ལུང་དུ་མ་བསྟན་པའི་ལས་སྤྱོད་དང་བསྡུས་པས་ལྔ་སྟེ། གཤེན་རབ་ཀྱི་ལས་ལ་འཇུག་
ཅིང་སྤྱད་པར་མ་རིག སེམས་ཅན་གྱི་ལས་སྤྱོད་དོར་བ་མ་རིག དགེ་བ་བཅུའི་ལས་
ལ་འཇུག་པར་མ་རིག བསམ་པས་སྤྱད་པར་མ་རིག སྡིག་པའི་ལས་སྤྱོད་སྤང་པར་མ་
རིག ལུང་དུ་མ་བསྟན་པ་མི་གཡོ་བ་མ་རིག་པའོ། །དགེ་སྡིག་གཉིས་ཀྱི་ཆ་མ་རིག །ཅེས་



སངས་རྒྱས་གཡུང་དྲུང་བོན་གྱི་དཔེ་ཚོགས།
པ། དགེ་བ་ནི་བཅུ་སྟེ། ལུས་ངག་ཡིད་གསུམ་སྒོ་ནས་དགེ་བཅུ་སྤྱད་པར་མ་རིག སྡིག་
བཅུ་སྤང་པར་མ་རིག འབྲས་བུ་རྣམ་པ་གསུམ་གར་སྨིན་པ་མ་རིག བདེ་དང་སྡུག་
བསྔལ་ཁྱད་མ་རིག །ཅེས་པ། རྒྱུ་དགེ་བ་སྤྱད་པས་འབྲས་བུ་མཐོ་རིས་ཀྱི་བདེ་བ། རྒྱུ་
སྡིག་པ་སྤྱད་པས་འབྲས་བུ་ངན་སོང་དུ་སྡུག་བསྔལ་བའོ། །དེ་དང་པོ་རྒྱུ་དགེ་སྡིག་
ཆ་མ་རིག་པས། བར་དུ་སྨིན་པའི་འབྲས་བུ་མཐོ་རིས་གསུམ་དང་། ངན་སོང་གསུམ་
སྐྱེ་བ་མ་རིག མཐའ་ལས་བདེ་སྡུག་གཉིས་ཀྱི་ཁྱད་མ་རིག་པའོ། །སྒྱུ་མས་བསླུ་བའི་
ཐབས་མ་རིག །ཅེས་པ། སྒྱུ་མ་ནི་སྒྱུ་མའི་དཔེ་བརྒྱད་ལྟ་བུ་སྟེ། བསླུ་བ་ནི་སྣང་སྲིད་སྒྱུ་
མར་མ་ཤེས་པས་བསླུ་སྟེ། ནམ་ཞིག་འཁོར་བར་འཁྱམས་པས་ཚོར་རོ། །ལྟ་བ་ཕྱིན་ཅི་
ལོག་མ་རིག་ཅེས་པ། ལྟ་བ་ནི་ཤེས་རབ་སྟེ། ཤེས་རབ་ནི་སེམས་ཉིད་དོ། །ཕྱིན་ཅི་ལོག་
པ་ནི། བདག་མེད་པ་ལ་བདག་དང་གཞན་དུ་ལྟ་ཞིང་། ང་དང་ཁྱོད་ཏུ་ཕྱེས་ནས་ངེས་
པར་ལྟའོ། །རྣམ་པ་གཅིག་ཏུ་འཇིག་རྟེན་པའི་ཀུན་ནས་ཉོན་མོངས་པ་ངན་པར་ལྟ་
བ་ནི། ཕྱིན་ཅི་ལོག་སྟེ། དེ་ཉིད་རྣམ་པ་དག་པར་མ་ཤེས་པ་ནི་མ་རིག་པའོ། །ལྟུང་དང་
འཁོར་བའི་རྒྱུ་མ་རིག །ཅེས་པ། ལྟུང་བ་ནི་ངན་སོང་གསུམ་མམ་ན་རག་དུའོ། །འཁོར་བ་
ནི་རིགས་དྲུག་འཁོར་བའི་གནས་སུ་སྟེ། དེ་དག་གི་རྒྱུ་ནི་སྡིག་པ་སྟེ། ཕུང་པོ་ཁམས་
དང་བྱང་ཆུབ་སེམས་སུ་མ་ཤེས་པས་ནི་ལྟུང་ལ། སྡིག་བཅུ་མ་སྤངས་དགེ་བཅུ་སྤྱད་
པས་ན་འཁོར་རོ། །དེ་ལྟར་མ་རིག་པ་ནི། འཁོར་བར་ལྟུང་ལ་རྒྱུ་མ་རིག་པའོ། །སྐྱེ་
བའི་རྒྱུ་དང་རྐྱེན་མ་རིག །ཅེས་པ། སྐྱེ་བའི་རྒྱུ་ནི་གཉིས་ཏེ། ལུས་སྐྱེ་བའི་རྒྱུ་སྲེད་
པ་ལ་སོགས་པའོ། །སེམས་སྐྱེ་བའི་རྒྱུ་ནི་འདྲེན་པའི་དཔོན་གསས་སོ། །ཡང་ན་སྐྱེ་
བའི་རྒྱུ་ནི་སྔོན་སྦྱོང་པའི་ལས་ལས། རྐྱེན་ཕ་མའི་ལུས་འཕྲད་དོ། །ཡང་ན་སྐྱེ་བའི་རྒྱུ་



5
མཛོད་ལྷ་འགྲེལ།
སེམས་ལ། རྐྱེན་དཔོན་གསས་ཀྱི་མན་ངག་མ་རིག་པའོ། །ལམ་གཅིག་འཇུག་པའི་སྒོ་མ་
རིག །ཅེས་པ། ལམ་ནི་འཇུག་པས་ཏེ། ལྔ་སྟེ་འགྲོ་བ་རིགས་དྲུག་ལ། བགྲོད་པའི་ལམ་
ལྔ་རུའོ། །འཇུག་སྒོ་ནི་བཞི་སྟེ། སྐྱེ་ལུགས་བཞིའོ། །དེ་དག་ཅི་ལྟར་ཡིན་པ་མི་ཤེས་
པས་མ་རིག་པའོ། །གནས་དང་འཁྲུ་བའི་ས་མ་རིག །ཅེས་པ། གནས་ནི་སྐྱེ་གནས་མ་
ཡི་མངལ་ལོ། །དྲན་པ་ནི་གནས་པའི་སེམས་སོ། །གཟུགས་ཕུང་གི་གནས་ནི་འཁོར་
བའི་སའོ། །འཁྲུས་ས་ནི་རྟེན་ཏེ། ཕའི་ཤེལ་ཕབ་ལ་བརྟེན་ཏེ་སྲིད་པ། སེམས་ལ་བརྟེན་
ནས་རིག་པ་སྐྱེའོ། །དེ་དག་མ་རིག་པས་འཁྲས་ས་མ་རིག་པའོ། །འཁོར་བ་རྟོགས་
པའི་ཐབས་མ་རིག །ཅེས་པ། འཁོར་བ་ནི་རྟེན་འབྲེལ་ལས་བྱུང་བ་སྟེ། རིགས་དྲུག་
ནི་ཁ་འཁོར་བའོ། །ཟློག་པ་ནི་མི་འཁོར་བ་ལ་བྱ་སྟེ། སྐྱེ་འགག་མེད་པའི་སེམས་ཉིད་
ཐུགས་སུ་མ་ཆུད་པས། ཐབས་མ་རིག་པའོ། །ངེས་པའི་འབྲས་བུ་མ་རིག་པའོ། །ཞེས་པ།
གཉིས་ཏེ། ཐུན་མོང་དུ་སྤྱད་པ་ནི་རྒྱུ་འབྲས་མ་རིག་པ་དང་། ངེས་དོན་དུ་བསམ་པ་མ་
རིག་པའོ། །ཐུན་མོང་དུ་ངེས་པ་མ་རིག་པ་ནི། རྒྱུ་དགེ་བ་ལས་འབྲས་བུ་མཐོ་རིས་སུ་
ངེས་པར་འགྲོ་བ་མ་རིག རྒྱུ་སེམས་ཅན་ལས་འབྲས་བུ་སངས་རྒྱས་སུ་ངེས་པར་འགྲོ་
བ་མ་རིག་པའོ། །དོན་དམ་པ་ནི། ཐམས་ཅད་སེམས་ཅན་སེམས་ཉིད་མ་རིག་པས།
འབྲས་བུ་སངས་ངེས་པར་རྒྱལ་བ་༼རྒྱས་པ༽མ་རིག་པ་ཡིན་ནོ།།
ད་ནི་འདུ་བྱེད་རྣམ་པ་བཅུ་གཉིས་བསྟན་ཏེ། སྲིད་པ་ཅིར་ཡང་མ་ངེས་པས།
བར་མ་དོ་ཡི་འདུ་བྱེད་དང་། །ཞེས་པ། སེམས་འདུ་བྱེད་པས་འདུ་བྱེད་དེ། དེ་ཡང་
མཉམ་ལ་མ་འདྲེས་པའི་འདུ་བྱེད་བཅུ་གཉིས་སྟོན་ནོ། །སྲིད་པའི་སེམས་ཅན་སྔོན་
དགེ་སྡིག་འཚོལ་བར་སྤྱད་པས་འབྲས་བུ་གར་སྐྱེ་མི་ཤེས་ཏེ་མ་ངེས་པས། སྲིད་པ་བར་



6
སངས་རྒྱས་གཡུང་དྲུང་བོན་གྱི་དཔེ་ཚོགས།
མ་དོ་ན་སེམས་གཡོ་ཞིང་འདུ་བྱེད་གནས་པའོ། །བརྟན་པ་མེད་པར་སེམས་ཕྱོས་པས། །ཡིད་
ལ་བྱེད་པའི་འདུ་བྱེད་དང་། །ཞེས་པ། རང་སེམས་ལ་གཏད་པ་མེད་པས་རྟེན་ས་མེད་
པ་སྟེ། དེ་ཡི་དབང་གིས་སེམས་འཕྱོས་པའོ། དེ་ལྟ་བུ་རུ་ཤུགས་ཀྱི་ལས་དང་སྤྱོད་པ་ཅི་
བྱེད་ཀྱང་། ཡིད་མི་བདེ་བའི་འདུན་པ་ལ་གནས་པའོ། །བག་ཆགས་ཕྱིར་དུ་དྲན་རྟོག་
པའི། །འདོད་ཆགས་རྗེས་གྲུབ་འདུ་བྱེད་དང་། །ཞེས་པ། བག་ནི་སྔ་མའི་ས་བོན་ལ།
ཆགས་ནི་ཕྱིས་ཀྱི་འདུན་པའོ། །ཕྱི་ཡུལ་གྱི་རྣམ་པ་ལ། དྲན་པ་སྔོན་གྱི་རྗེས་མ་བརྗེད་
པར་རྟོག་སྤྱོད་༼རྟོག་ཅིང་དཔྱོད༽པའོ། །དེ་དག་གང་ལ་ཡིན་པ་འདུན་པའི་འདོད་
པ་སྔ་ཕྱིའི་རྗེས་སུ་གྲུབ་པའི་འདུ་བྱེད་དོ། །ཀུན་ལ་གྲུབ་པའི་རྗེས་རྟོག་པས། ཡིད་ལ་
བྱེད་པའི་འདུ་བྱེད་དང་ཞེས་པ། ལས་དང་བྱ་བའི་རྣམ་པ་ཀུན་ལ་བསམ་པར་འཇུག་
སྟེ། དེ་དག་མཐར་མ་ཕྱིན་བར་དུ། དེའི་རྗེས་ལ་འཇུག་ཅིང་རྟོག་པའོ། །དེ་ཡང་ཡིད་
ཀྱི་འདུ་བས་བྱེད་པའི་འདུ་བྱེད་དོ། །འཁྲུལ་པས་འཁོར་བ་ཕྱིར་དྲངས་པས། །ཡིད་ཀྱི་
བསླུ་བའི་འདུ་བྱེད་དང་། །ཞེས་པ། དོན་ཕྱིན་ཅི་ལོག་ཏུ་བྱེད་པ་ནི་འདུ་བྱེད་སྟེ། བློ་
འཁོར་བ་ལ་ཁ་ཕྱིར་འདྲེན་པར་བྱེད་པའོ། །བདག་དང་བདག་གིར་བཟུང་པས། ཡིད་
ཀྱི་བསླུས་ན་སྐྱེ་བ་ཕྱི་མར་སྐྱེ་བའི་འདུ་བྱེད་དོ། །ཕྱིན་ཅི་ལོག་གི་རྗེས་ཆགས་པས། །བག་
ཆགས་རྒྱུ་བའི་འདུ་བྱེད་དང་། །ཞེས་པ། ཡིད་འཁྲུལ་བའི་རྒྱུན་སྔ་ཕྱིར་འབྲེལ་བར་
འབྱུང་བ་ནི། རྒྱུན་ཆགས་པ་སྟེ། དེའི་རྒྱུས་ས་བོན་བསྐྱེད་པ་ནི། བག་ཆགས་རྗེས་
སུ་དྲན་པའི་འདུ་བྱེད་དོ། །ཀུན་ནས་རྣམ་པར་གཡེང་བ་ཡི། །འཁོར་བའི་གནས་སུ་
ཕྱིར་ལྟ་དང་། །ཞེས་པ། བསམ་པའི་ཁ་ཕྱིར་ཤོར་བ་ནི། ཀུན་ནས་རྣམ་པར་གཡེང་པ་
སྟེ། འཕྲོས་རབ་ཏུ་འཕྲོས་པ་ནི། ཀུན་ནས་རྣམ་པ་གཡེང་བའོ། །དེའི་རྒྱུས་འཁོར་བ་



མཛོད་ལྷ་འགྲེལ།
，
ལ་ཕྱིར་ཕྱོགས་པ་ནི། འཁོར་བའི་གནས་སུ་ཕྱིར་ལྟ་བུའོ། །འདོད་པའི་རྗེས་སུ་ཡིད་
འཇུག་པ། །ཉིང་མཚམས་སྦྱོར་བའི་འདུ་བྱེད་དང་། །ཞེས་པ། འདོད་པ་ནི་ཕོ་མོ་སྲིད་
པའི་དད་པའི་རྗེས་སུ་ཡིད་འཇུག་པ། ཡིད་འདུ་བྱེད་ཀྱི་གཡོ་བར་བྱེད་པས། འཁོར་
བའི་ཉིང་མཚམས་སྦྱོར་བ་དང་། བག་ཆགས་པ་དེ་སྤྱད་པས། མའི་མངལ་དུ་ཉིང་
མཚམས་སྦྱར་བ་གང་ཡིན་པའོ། །འདུ་ཤེས་མཚམས་༼མཚན༽མར་འཁྲིག་པ་ཡི། །ལྷག་
མཐོང་ཟེར་འཇུག་འདུ་བྱེད་དང་། །ཞེས་པ། འདུ་ཤེས་ཀྱི་སྒོ་ནས་དངོས་པོ་དང་མཚན་
མར་ཞེན་ཅིང་འགྲོགས་པའི་དོན་ལ། ས་དང་གཞལ་ཡས་ཁང་གཞན་པས་ལྷག་མཐོང་
དུ་ལྟ་སྟེ། འཇུག་པར་བྱེད་པས། ལྷ་ཚེ་རིང་པོ་ལྟ་བུའི་འདུ་བྱེད་དོ། །ཀུན་ནས་ཡིད་
ཀྱི་འཕྱོ་འཁོར་བས། །རྟེན་པ་མི་འབྲལ་འདུ་བྱེད་དང་། །ཞེས་པ། ཀུན་ནས་ནི་གཞི་
གནས་ཏེ། དེ་ལ་བརྟེན་པའི་སེམས་དང་། སེམས་ལ་བྱུང་བ་དང་། ས་བོན་དུ་བཅས་པ་
བརྟེན་པ་མི་འབྲལ་བར། ཡིད་འཁོར་བའི་འདུ་བྱེད་བརྟེན་པ་མི་འབྲལ་བའོ། །ཅིར་
ཡང་མཚོན་དུ་མེད་པ་ལས། །མཁའ་ལ་སྐྱབས་འཚོལ་འདུ་བྱེད་དང་། །ཞེས་པ། ཕྱི་
ནང་གི་དངོས་པོ་མཚོན་དུ་མེད་དེ། མཚན་མ་རྟེན་པ་དང་བྲལ་བ། ནམ་ཀ་༼མཁའ༽
ཙམ་དུ་བརྟན་པ་ནི། ཁ་༼མཁའ༽ལ་སྐྱབས་བཙལ་བ་སྟེ། ནམ་མཁའ་མཐའ་ཡས་
སྐྱེ་མཆེད་ཀྱི་འདུ་བྱེད་དོ། །ཅིར་ཡང་བརྟེན་པ་མེད་པ་ལས། །བ་ག་ཀློང་འཚོལ་འདུ་
བྱེད་དང་། །ཞེས་པ། ཕྱི་ནང་ཀུན་དངོས་པོ་གང་ལ་ཡང་། བརྟན་ཅིང་རྟག་ཏུ་མེད་པས།
སྟོང་པའི་མཐའ་ལས་འདས་ཏེ། དབྱིངས་ཉིད་བ་ག་ཀློང་འཚོལ་བ་ནི། ཅིར་ཡང་མེད་
པའི་སྐྱེ་མཆེད་ཀྱི་འདུ་བྱེད་ཅེས་བྱ་བ་ཡིན་ནོ།།
ད་ནི་རྣམ་པར་ཤེས་པ་བཅུ་གཉིས་བསྟན་ཏེ། དེ་ཡང་ནང་ཚེགས་སུ་ཆུང་



s
སངས་རྒྱས་གཡུང་དྲུང་བོན་གྱི་དཔེ་ཚོགས།
མཉམ་ལ་མ་འདྲེས་པར་བསྟན་པ་ནི། གཟུགས་ལ་ཡིད་ཀྱི་སོ་སོར་གཅོད། །མིག་ནི་
ཡིད་བཞིན་རྣམ་ཤེས་སྟོན། །ཞེས་པ། འདུ་བྱེད་ལ་བརྟེན་ཏེ། རྣམ་པར་ཤེས་པ་སྐྱེ་བ་ན།
དེ་སྟོན་ཏེ། དེ་ཡང་ཡུལ་ཤེས་པ་ནི། རྣམ་པ་ཤེས་པའོ། །དེ་ལ་མཐུན་པའི་རྣམ་པར་ཤེས་
པ་བཅུ་གཉིས་བསྟན་ཏེ། དམིགས་པར་བྱ་བའི་ཡུལ་གཟུགས་ལ། མིག་གི་དབང་པོ་ལ་
བརྟེན་ནས། རྣམ་པར་ཤེས་པ་སྐྱེ་བ་ནི། མིག་གི་ཡིད་བཞིན་ཤེས་པའོ། །དེ་བཞིན་དུ་
སྒྲ་དང་དྲི་དང་རོ་དང་ཡང་སྦྱར་བར་བྱའོ། །བོན་ལ་ཡིད་ཀྱི་སོ་སོར་གཅོད། །ཅེས་པ།
དམིགས་པར་བྱ་བའི་བོན་ཀུན་དམིགས་ནས་ཡིད་ཀྱི་དབང་པོ་ལ་བརྟེན་ནས། རྣམ་
པར་དྲན་པའི་གཞི་གསལ་བ་ནི། དྲན་པ་ཡིད་ཀྱི་རྣམ་པར་ཤེས་པ་ཞེས་བྱ་སྟེ། དེ་དག་
ཤེས་པ་གསལ་བར་སྐྱེས་པ་ལ་བྱ་སྟེ། རྣམ་པར་གསལ་བར་སྐྱེས་པའོ། །ཡིད་ལས་ཀུན་
འབྱུང་དྲན་གསལ་བ། །དྲན་པ་ཡིད་ཀྱི་རྣམ་ཤེས་དང་། །ཞེས་པ། ཡིད་ལས་རྣམ་པར་
རྟོག་པ་ཀུན་འབྱུང་བས། དྲན་ཞིང་གསལ་བ་ནི། སྔ་མ་སྐྱེས་པ་ཉིད་གསལ་ཞིང་།
མ་བསྐྱེད་པའི་རྟེན་ཅན་གང་ཡིན་པའོ། །ཅི་སྔ་བ་ནི་གཅོད་པའི་རྣམ་པར་རིག་པ་
ཅན་ཡིན་ལ། ཕྱི་བ་ནི་ཚོར་བ་ཡིན་པས། འདུ་ཤེས་ལ་སོགས་པ་ཡང་འོན་༼འོང༽བར་
འགྱུར་ཞེ་ན། དེ་ནི་མ་ཡིན་ཏེ། སྔ་མ་དག་ནི་ཡུལ་བཅད་ནས། རྣམ་པར་ཤེས་པ་ཡུལ་
བཅུད་༼གཅོད༽པའི་མཚན་ཉིད་རེག་པ་ལ་སྐྱེས་པ་དེ་ཉིད་ཡིན་ལ། འདི་དག་ནི་
ཡུལ་ཉིད་གསལ་བར་ཤེས་པས། ཚོར་བ་དང་འདྲ། ཚོར་བ་ཉིད་མ་སྐྱེས་པའོ། །སྐད་
ཅིག་མ་ཕྱི་མ་གང་ཡིན་པའོ། །ཡིད་ལ་གཟུགས་ནི་ཀུན་གསལ་བ། །གསལ་བ་མིག་
གི་རྣམ་ཤེས་སོ། །ཞེས་པ། ཡིད་ནི་སེམས་ཏེ། དེ་ལ་གཟུགས་གསལ་བར་ཤེས་པ་ནི།
དམིགས་༼མིག༽གི་རྣམ་པར་ཤེས་པ་ཞེས་བྱ་བ་ལྟར་ཀུན་ལ་ཡང་སྦྱོར། དེ་བས་ན་



མཛོད་ལྷ་འགྲེལ།
གོང་མ་ནི་སེམས་དང་མཐུན་པར་ཤེས་པ་སྐྱེ་བ་ལ་བྱ་ལ། འོག་མ་ནི་གསལ་བར་ཤེས་
པར་གང་ཡིན་པའོ། །དེ་ཕྱིར་འདི་ཉིད་ནི་ཡིད་བཞིན་ཞེས་བྱ་དང་། ཀུན་གསལ་ཞེས་
བྱ་བ་དང་། ཁྱད་པར་དུ་རིག་པར་བྱའོ། །ལ་ལ་དག་ནི་གཞུང་གི་གོང་མ་ནི་ཡིད་ཀྱི་
སོ་སོར་གཅོད་པ་ཡིན། དེ་དབང་པོ་དག་པའི་རྣམ་པར་ཤེས་པ་ཡིན། འོག་མ་ནི་བདེ་
སྡུག་གསལ་བར་ཚོར་བས། དབང་པོ་མ་དག་པའི་རྣམ་པར་ཤེས་པ་ཡིན་ཏེ། གང་སྐྱེ་
བ་བཟང་ངན་ལེན་པའི་རྣམ་པ་ཤེས་པ། དེ་བཞིན་དུ་སྐྱེའོ་ཟེར་རོ། །འདིར་ཀུན་གཞི་
དང་། ཡིད་ཉོན་མོངས་པ་ཅན་ལ་ཡང་རྣམ་པར་ཤེས་པ་མི་བྱ་བ་ཅི་ཞེ་ན། དེ་ཉིད་བག་
ཆགས་དང་བཅས་པ་ལ། སྐྱེ་བའི་རྒྱུ་ལ་དེ་སྐད་ཅེས་བསྟན་པ་ཡིན་ནོ། །མིང་དང་
གཟུགས་ནི་བཅུ་གཉིས་བསྟན་ཏེ། རྗེས་སུ་དྲན་པར་འོད་གསལ་བ། །རྒྱུ་བའི་མིང་དང་
གཟུགས་སུ་བསྟན། །ཅེས་པ། དེའི་རྒྱུས་སྐྱེ་བར་བྱེད་པའོ། །ཀུན་གཞི་རྒྱུར་འདོགས་
པར་བྱེད་པ་ལ་སོགས་པ་ནི་མིང་གཟུགས་སུ་བསྟན་ཅེས་བྱ་བ་ལ། ས་བོན་ཀུན་
གཞིར་གྱུར་པ་ནི། ཀུན་གཞི་སྟེ། དེ་ཉིད་རྒྱུར་འདོགས་པར་བྱེད་པ་ནི། དེ་ལས་ཀུན་
གང་ཡིན་པའོ། །དེ་ནི་བག་ཆགས་སོགས་པ་ཡིན་པས། སོགས་པའི་མིང་དང་གཟུགས་
ཞེས་བྱའོ། །ཡིད་ཀྱིས་འདོགས་དང་མཐོང་བྱེད་པ། །གཅོད་པའི་མིང་དང་གཟུགས་སུ་
སྟོན། །ཞེས་པ། ཡིད་ཀྱི་སེམས་ཤེས་པའོ། །དེས་དང་པོར་མཐོང་བར་བྱེད་པ་གཅོད་པ་
དང༌། དེ་བཞིན་དུ་ཐོས་པ་ལ་སོགས་པ་ལ་ཡང་རིག་པར་བྱའོ། །མཁའ་ལ་རྟེན་བཅས་
ཡིད་ཀྱིས་དམིགས། །རྟེན་པའི་མིང་དང་གཟུགས་སུ་སྟོན། །ཞེས་པ། ནམ་མཁའ་རྟེན་
དང་གནས་བཅས་དང་། ཡིད་ཀྱི་མིང་དང་གཟུགས་སུ་ལྟ་བ་ནི་རྟེན་པའི་གཟུགས། །ཞེས་
བྱ་བ་ཡིན་ནོ། །ཡང་ན་ཁ་ཅིག་རྫུས་ཏེ་སྐྱེ་བ་དག ནམ་མཁའ་ལ་སོགས་པ་དག་ལ་
.་



I0
སངས་རྒྱས་གཡུང་དྲུང་བོན་གྱི་དཔེ་ཚོགས།
བརྟེན་ནས་འཇིག་པ་དང་། སྙན་པའི་སྒྲ་ལ། ཡིད་འཇིག་༼འཇིབ༽པ་དང་དགའ་བ་
ལ་དམིགས་ནས་གྲུབ་པ་ལ་དགའ་བ་ནི། རྟེན་པའི་མིང་དང་གཟུགས་སོ། །མཁའ་ལ་
འོད་འབར་འདོགས་བྱེད་པས། །ཚོར་བའི་མིང་དང་གཟུགས་སུ་སྟོན། །ཞེས་པ། མཁའ་
ནི་ནམ་མཁའ་སྟེ། འོད་འབར་བ་ནི་གསལ་བ་སྟེ། འདོགས་པ་ནི་མཚན་ནོ། །ཚོར་
བའི་རྣམ་པ་ལ་བཏགས་པ་མིང་མཐོང་བས
བ་པ་མིང་མཐོང་བས་གཟུགས་སོ། །ཅི་བཞིན་ཉིད་ཀྱི་བླང་པར་
འདོག །ལེན་པའི་མིང་དང་གཟུགས་སུ་སྟོན། །ཞེས་པ། སྐྱེ་བ་ཅི་བཞིན་དུ། ཡིད་ལ་
དེ་བླང་པར་འདོད་ནས་དེ་བཞིན་དུ་གྲུབ་པ་ནི། ལེན་པའི་མིང་དང་གཟུགས་ཞེས་
བྱ་བ་ཡིན་ཏེ། གཟུགས་སོ་ཡིད་ལ་བདེ་སྙམ་འདོགས་བྱེད་པ། དྲན་པའི་མིང་དང་
གཟུགས་སུ་སྟོན། །ཞེས་པ། ཡིད་བདེ་བ་ཉམས་འདོགས་པར་བྱེད་པ། སོན་གྱི་ཏིང་
འཛིན་དྲན་པ་ནི། དྲན་པ་གཟུགས་ཀྱི་མིང་དང་གཟུགས་སོ། །དེ་བཞིན་ཀུན་ཡང་
དགའ་བདེར་འདོགས། །བྲོད་པའི་མིང་དང་གཟུགས་སུ་སྟོན། །ཞེས་པ། དེ་ནི་གོང་
མ་བཞིན་ཏེ། དགའ་བ་དང་བདེ་བས་གཟུགས་ལ་སོགས་པར་ལེན་ཅིང་འདོགས་
པར། །བསམ་གཏན་གཉིས་པ་ལ་སོགས་པའི་མིང་གཟུགས་སོ། །སེམས་དང་ཡིད་
ཀྱི་ཀུན་འདོགས་པ། །འདོགས་པའི་མིང་དང་གཟུགས་སུ་སྟོན། །ཞེས་པ། སེམས་ནི་
ཀུན་གཞིའོ། །ཡིད་ནི་རྣམ་པར་ཤེས་པ་དང་། ཉོན་མོངས་པ་ཅན་ནོ། །དེ་ལ་ཡིད་ཀྱིས་
འདོགས་པ་ནི། རྗེས་སུ་གཟུགས་མེད་ཀྱང་། དེའི་ས་བོན་ཡིན་པ་སྟེ། དེ་ནི་གདག་པ་
ནི་མིང་དང་གཟུགས་ཏེ། གཟུགས་མེད་པའི་ཁམས་ཀྱི་མིང་དང་གཟུགས་སོ། །ཀུན་ལ་
གསལ་ཞིང་རྒྱ་ཆེ་བའི། །ཁྱབ་པའི་མིང་དང་གཟུགས་སུ་སྟོན། །ཞེས་པ། ས་དང་ཁམས་
ཀུན་ཁྱབ་པ་དེ་ཉིད་མངོན་དུ་སྣང་བ་དང་། དོན་དུ་སྣང་བ་ནི་གསལ་བ་སྟེ། དེ་ནི་ཁྱབ་



མཛོད་ལྷ་འགྲེལ།
་
པའི་མིང་དང་གཟུགས་ཞེས་བྱའོ།།
ད་ནི་སྐྱེ་མཆེད་རྣམ་པ་བཅུ་གཉིས་བསྟན་ཏེ། ཀུན་གསལ་མཁའ་ལ་སྤྲོ་བསྡུ་
བ། །གསལ་བ་ཡིད་ཀྱི་སྐྱེ་མཆེད་དང་། །ཞེས་པ། ཡུལ་ཀུན་གསལ་བར་མཁྱེན་པས།
མཁའ་ལ་སྤྲོ་བསྡུ་བྱེད་པ་དང་འདྲ་བར། དབང་པོ་དྭངས་པས་མཁའ་ལ་འོད་ཀྱི་
འཕྲུལ་བཞིན་དུ་ཡུལ་ནང་དུ་ཤར་ནས། རྣམ་པར་ཤེས་པ་རྟེན་བྱེད་པ་ནི། མིག་གི་སྐྱེ་
མཆེད་དོ། །འདི་གསལ་བ་དང་སྤྲོ་བསྡུ་ནི། ཁ་ཅིག་ནི་དབང་པོ་ཡོད་ཀྱང་། སྐྱེ་མཆེད་
མེད་པ་དག་པའི་དོན་ནོ། །ཁ་དོག་དངོས་པོ་སྤྲོ་བསྡུ་བ། །དངོས་སྣང་གཟུགས་ཀྱི་སྐྱེ་
མཆེད་དང་། །ཞེས་པ། ཁ་དོག་ནི་དཀར་པོ་ལ་སོགས་པ། དེ་དག་དངོས་སུ་སྣང་པས།
རྣམ་པར་ཤེས་པ་སྐྱེ་བའི་སྒོ་ཡིན་པས་སྐྱེ་མཆེད་བྱའོ། །ཀུན་ཐོས་མཁའ་ལ་སྤྲོ་བསྡུ་
བའི། །གོ་བྱེད་རྣ་བའི་སྐྱེ་མཆེད་དང་། །ཞེས་པ། ཀུན་གྱི་ཐོས་པའི་ཕྱིའི་ཡུལ་དམིགས་
པས། གོ་བར་བྱེད་པ་རྣམ་པར་ཤེས་པས། གོ་བའི་སྒོ་གང་ཡིན་པའི་རྣ་བའི་སྐྱེ་མཆེད་
དོ། །དངོས་མེད་ཅིར་ཡང་སྤྲོ་བསྡུ་བ། །ཀུན་གྲགས་སྒྲའི་སྐྱེ་མཆེད་དང་། །ཞེས་པ།
བསྟན་དུ་མེད་པའི་དངོས་པོ་མེད་པ་སྟེ། ཡུལ་ཅན་ལ་སྣང་བ་ནི་ཅི་ཡང་སྤྲོ་བསྡུ་བའོ། །ཀུན་
ཚོར་མཁའ་ལ་སྤྲོ་བསྡུ་བ། །ཚོར་བ་སྣ་ཡི་སྐྱེ་མཆེད་དང་། །ཞེས་པ། ཀུན་རྣམ་ཚོར་
བས་ཀུན་ཚོར་བའོ། །དྲིའི་རྣམ་ཀུན་ཉམས་སུ་མྱོང་པས་ན། ཡང་ཀུན་ཚོར་བའོ། །དེའི་
རྣམ་པར་ཤེས་པ་སྐྱེ་བའི་སྒོ་ཡིན་པས། སྐྱེ་མཆེད་ཅེས་བྱའོ། །དངོས་མེད་ཅི་ཡང་
སྤྲོ་བསྡུ་བ། །ངད་ལྡན་དྲིའི་སྐྱེ་མཆེད་དོ། །ཞེས་པ། དྲི་དང་ངད་ཀྱི་སྒོ་ནས་སྣ་ལ་སྣང་
བའི་སྤྲོ་བསྡུ་སྟེ། དེ་ནི་དྲི་ཡི་སྐྱེ་མཆེད་དོ། །མཁའ་ལ་རྣམ་པར་སྤྲོ་བསྡུ་བ། །གྲོལ་བ་ལྕེ་
ཡི་སྐྱེ་མཆེད་དང་། །ཞེས་པ། གཞན་གོ་བར་སྟོན་པ་ནི་རྣམ་པར་གྲོལ་ཏེ། དབང་རྟེན་



12
སངས་རྒྱས་གཡུང་དྲུང་བོན་གྱི་དཔེ་ཚོགས།
བདག་ཉིད་དེ་ལས། ལྕེ་ཡི་རྣམ་པར་ཤེས་པ་སྐྱེ་བའི་སྒོ་གང་ཡིན་པའོ། །ཀུན་ལ་རེག་
འབྱུང་སྤྲོ་བསྡུ་བ། །སྣང་བྱེད་ལུས་ཀྱི་སྐྱེ་མཆེད་དང་། །ཞེས་པ། ལུས་ཆེན་ཀུན་ལ་རེག་
བྱ་སྐྱེས་ནས། ལུས་ཀྱི་རྣམ་པ་སྐྱེ་བའི་སྒོ་གང་ཡིན་པའོ། །ཡིད་ལ་རེག་ཚོར་སྤྲོ་བསྡུ་
བ། །ལུས་ལ་རེག་བྱའི་སྐྱེ་མཆེད་དང་། །ཞེས་པ། ལུས་ལ་རེག་པས་ཡུལ་ཚོར་བ་དང་
འདྲ་བར། ཚོར་བ་ཡིད་ལ་རེག་ཚོར་ཏེ། དེ་ལ་དབང་པོ་གཞན་བརྟེན་པས་ལུས་ཏེ། དེ་
ནི་ལུས་ཀྱི་རྣམ་པར་ཤེས་པ་སྐྱེ་བའི་སྒོ་ཡིན་པས་སྐྱེ་མཆེད་དོ། །མཁའ་ལ་ཐམས་ཅད་
བསྐྱེད་བསྐུལ་པ། །བྱེད་པས་སྤྲོ་པའི་སྐྱེ་མཆེད་དོ། །ཞེས་པ། ཐམས་ཅད་སྐྱེ་བའི་གཞི་
དང་། སྐུལ་མ་བྱེད་པས་ཡིད་ཀྱི་རྣམ་པར་ཤེས་པའི་སྒོ་བྱེད་པའོ། །དེ་བཞིན་བོན་གྱི་སྤྲོ་
བསྡུ་བ། །རང་བཞིན་བོན་གྱི་སྐྱེ་མཆེད་དོ། །ཞེས་པ། དེ་བཞིན་ནི་གོང་མ་བཞིན་ནོ། །རང་
ལ་སྐྱེ་བ་ནི་རང་གི་སྤྲོ་སྟེ། ཡིད་རང་འཁྲུལ་པའི་ཡུལ་དུ་སྣང་ནས། དེའི་རྣམ་པ་ནང་
དུ་ཤར་ནས་ཤེས་པ་སྐྱེས་པས། རྣམ་པ་ཤེས་པ་སྐྱེ་བའི་གོ་ཕྱེད་པའི་སྐྱེ་མཆེད་དོ། །ཅི་
སྟོན་པ་གཤེན་རབ་ཀྱི་མདོ་ལས། སྐྱེ་མཆེད་དྲུག་དང་ཞེ་གྲངས་ངེས་པར་བསྟན་ནས།
འདིར་བཅུ་གཉིས་བསྟན་པ་ཅི་ལྟ་བུར་ཞེ་ན། ད་༼དེ༽རེས་ཤིག་ཡུལ་ཅན་སྨོས་ཀྱི།
ཡུལ་མ་སྨོས་པ་ཡིན་ཏེ། འདིར་ནི་ཡུལ་དང་ཡུལ་ཅན་བཅས་ནས་བསྟན་པ་ཡིན་པས་
མི་འགལ་ལོ།།
ད་ནི་རེག་པའི་རྣམ་པ་བཅུ་གཉིས་བསྟན་ཏེ། གཟུགས་ནི་སྡུག་པས་ཡིད་ལ་
རེག །དེ་བཞིན་གཟུགས་ཀྱི་སེམས་འཕང་བསྐྱེད། །ཅེས་པ། གཟུགས་ཡིད་དང་གང་
མཛེས་པ་ནི་སྡུག་པའོ། དེས་རེག་པ་དང་འདྲ་སྟེ་རྣམ་པར་གཅོད་པའོ། །དེ་བཞིན་
ཡུལ་བཞིན་ཏེ། དེའི་ནས་༼དེས་ན༽སེམས་སྐྱེ་བ་ནི་སེམས་འཕང་སྐྱེ་བའོ། །གཟུགས་



མཛོད་ལྷ་འགྲེལ།
13
མི་སྡུག་པས་ཡིད་ལ་རེག །དེ་བཞིན་གཟུགས་ཀྱི་སེམས་བྱིང་དང་། །ཞེས་པ། གང་
ཡིན་པ་ཡིད་དང་མི་མཐུན་པ་ནི་མི་སྡུག་པའོ། །མི་སྡུག་པས་ཡིད་ལ་རེག་པ་དང་འདྲ་
སྟེ། ཚོར་ན་སྐྱེ་བའི་རྟེན་གང་ཡིན་པའོ། །དེའི་གཞི་ཚོར་བའི་སྡུག་བསྔལ་བསྐྱེད་པ་
ནི། སེམས་བྱིང་བའོ། །སྒྲ་ནི་སྙན་པས་ཡིད་ལ་རེག །དེ་ནི་སྒྲའི་སེམས་འཕང་
མཐོ། །ཞེས་པ། སྒྲ་གང་ཡིན་ཡིད་དང་མཐུན་པ་ནི་སྙན་པའོ། །དེས་ཚོར་བ་བདེ་བ་
བསྐྱེད་པ་ནི། སེམས་འཕང་མཐོ་བའོ། །སྒྲ་མི་སྙན་པས་ཡིད་ལ་རེག །དེ་བཞིན་སྒྲ་ཡི་
སེམས་བྱིང་དང་། །ཞེས་པ། སྒྲ་གང་ཡིན་ཡིད་དང་མི་མཐུན་པ་ནི་མི་སྙན་པའོ། །དེས་
ཚོར་བ་མི་བདེ་བའི་སྡུག་བསྔལ་བསྐྱེད་པ་ནི། སེམས་བྱིང་བའོ། །དྲི་ནི་ཞིམ་པས་
ཡིད་ལ་རེག །དེ་བཞིན་དྲིའི་སེམས་འཕང་མཐོ། །ཞེས་པ། གང་ཡིན་ཞིམ་པ་ཡིད་
དང་མཐུན་པ་ནི་དྲི་ཞིམ་པའོ། །དེས་ཚོར་བ་བདེ་བ་བསྐྱེད་པ་སྟེ། སེམས་འཕང་མཐོ་
བའོ། །དྲི་མི་ཞིམ་པས་ཡིད་ལ་རེག །དེ་བཞིན་དྲི་ཡི་སེམས་བྱིང་པ། །ཞེས་པ། དྲི་
གང་ཡིན་ཡིད་དང་མི་མཐུན་པ་ནི། མི་ཞིམ་པ་སྟེ། ཚོར་བ་མི་བདེ་བས་སེམས་འཕང་
དམའ་ཞིང་བྱིང་བའོ། །རོ་ནི་ཞིམ་པས་ཡིད་ལ་རེག །དེ་བཞིན་རོ་ཡི་སེམས་འཕང་
མཐོ། །ཞེས་པ། གང་ཡིན་པ་ཡིད་དང་མཐུན་པ་ནི་སེམས་༼རོ༽ཞིམ་པའོ། །དེས་ཚོར་
བ་བདེ་བ་བསྐྱེད་པས་སེམས་འཕང་མཐོ་བའོ། །རོ་མི་ཞིམ་པས་ཡིད་ལ་རེག །དེ་
བཞིན་རོ་ཡི་སེམས་བྱིང་བ། །ཞེས་པ། གང་ཡིན་ཡིད་དང་མི་མཐུན་པ་ནི་མི་བདའ་
འོ། །དེས་ཚོར་བ་མི་བདེ་བ་བསྐྱེད་པས། སེམས་བྱིང་པར་བྱེད་དོ། །རེག་བྱ་འཇམ་
པས་ཡིད་ལ་རེག །དེ་བཞིན་རེག་གིས་སེམས་འཕང་མཐོ། །ཞེས་པ། གང་ཡིན་
པའི་རེག་ཡིད་དང་མཐུན་པ་ནི་འཇམ་པ་སྟེ། དེས་ཚོར་བ་བདེ་བ་སྐྱེད་པར་བྱེད་



14
སངས་རྒྱས་གཡུང་དྲུང་བོན་གྱི་དཔེ་ཚོགས།
དོ། །བདེ་བ་སྐྱེས་པས་སེམས་འཕང་མཐོ་བའོ། །རེག་བྱ་རྩུབ་པས་ཡིད་ལ་རེག །དེ་
བཞིན་རེག་གིས་སེམས་བྱིང་པ། །ཞེས་པ། གང་ཡིན་ཡིད་དང་མི་མཐུན་པས་རེག་
བྱ་རྩུབ་པའོ། །དེས་ཚོར་བ་མི་བདེ་བ་བསྐྱེད་དོ། །མི་བདེ་བའི་དབང་གིས་སེམས་བྱིང་
བའོ། །བོན་ནི་བདེན་པས་ཡིད་ལ་རེག །དེ་བཞིན་བོན་གྱིས་སེམས་འཕང་མཐོ། །ཞེས་
པ། བོན་གང་ཡིན་པའི་རེག་ཡིད་དང་མཐུན་པ་ནི་བདེན་སྟེ། བདེན་པའི་ཚོར་བ་
ཡང་བདེ་བ་བསྐྱེད་པའོ། ཚོར་བ་མཐོང་བས་སེམས་འཕང་མཐོ་བའོ། །བོན་ནི་ལོག་
པས་ཡིད་ལ་རེག །དེ་བཞིན་བོན་གྱི་སེམས་བྱིང་དང་། །ཞེས་པ། བོན་གང་ཡིད་
དང་མི་མཐུན་པ་ནི། མི་བདེན་ཏེ་ལོག་པའོ། །དེ་བཞིན་དུ་མི་བདེན་ལོག་པས་ཚོར་
བ་ཡང་མི་བདེ་བར་འགྱུར་རོ། །ཚོར་བ་མི་བདེ་བས་བསམ་པ་སེམས་བྱིང་ཞིང་ཇིབ་
པར་བྱེད་དོ། །དེ་ལ་འདིར་ནི་ཡིད་ནི་བྱམས་སེམས་ཞེས་བྱ། རྣམ་པར་ཤེས་པ་ཞེས་
བྱ་བ་ནི། རྣམ་གྲངས་སུ་ཤེས་པར་བྱའོ། །དེ་བས་ན་སྤྱི་འདུས་ཏེ། རེག་པའི་རྐྱེན་གྱི་
ཚོར་བ་ཞེས་བྱ་བ་བསྟན་པ་ཡིན་ནོ། །ཅི་འོ་ན་ནི། དམིགས་༼མིག༽ལ་སོགས་པ་
དང་། གཟུགས་ལ་སོགས་པ། ཐ་མལ་པ་ལ་ཡང་ཡིད་ཀྱང་ཡིད་ལ་རེག་པས། ཚོར་བ་
བཏང་སྙོམས་བསྐྱེད་དེ། དེ་ལྟར་ན། རེག་པ་ནི། རྣམ་པ་བཅོ་བརྒྱད་དུ་ཡང་འགྱུར་
རོ། །ཞེ་ན་དེ་ལྟར་མ་ཡིན་ཏེ། ཆ་ཤས་ཕྲ་བ་དང་། རྣམ་པར་ཤེས་པ་བསྐྱེད་མི་ནུས་པ་
དང་། རྒྱུ་བ་དེ་ཤིན་དུ་ཞེན་པ་ཡོད་པས། དེ་ལྟར་མ་བསྟན་མ་ཡིན་ནོ། །དེ་བཞིན་དུ་
ཚོར་བ་ལ་ཡང་ཤེས་པར་བྱའོ༽། དེ་བཞིན་ཚོར་བའི་རྣམ་པ་བཅུ་གཉིས་བསྟན་
ཏེ། གཟུགས་ཀུན་དག་པས་ཡིད་ལ་རེག །གསུམ་འདུས་ཡོངས་སུ་བཅོ་བརྒྱད་ཚོར་
བ་བདེ། །ཞེས་པ། གཟུགས་དག་པ་ནི་ཡིད་དང་མཐུན་པ་སྟེ། གཉེན་ལ་སོགས་པ་



མཛོད་ལྷ་འགྲེལ།
15
ལྟ་བུའོ། །མ་དག་པ་ནི་མི་མཐུན་པ་སྟེ། དགྲ་ལྟ་བུ་ལ་སོགས་པའོ། །གསུམ་འདུས་པ་
ནི། ཡུལ་དང་དབང་པོ་རྣམ་ཤེས་གསུམ་འདུས་པའོ། །བཅད་པ་ནི་གསལ་བའི་རྣམ་
པ་གང་ཡིན་པའོ། །དེ་ལྟར་དགྲ་དང་གཉེན་ནི་དཀར་པོས་དམར་པོའི་རྣམ་པ་བཅད་
དེ། ཚོར་བ་བདེ་བའོ། །སྡུག་བསྔལ་མྱོང་བ་ནི། མིག་གི་འདུས་ཏེ་རེག་པར་ཤེས་པའི་
རྐྱེན་གྱི་ཚོར་བའོ། །དེ་བཞིན་དུ་རྣ་བ་ལ་སོགས་པ་ལ་ཡང་རེག་སྟེ། ཤེས་པར་
བྱའོ། །གཟུགས་མ་དག་པའི་ཡིད་ལ་རེག གསུམ་འདུས་ཡོངས་སུ་གཅོད་ཚོར་བདེ། །ཞེས་
པ། གཟུགས་མ་དག་པ་ནི། ཡིད་དང་མ་མཐུན་པ་སྟེ། དགྲ་ལྟ་བུ་གང་ཡིན་མི་མཐུན་
པའོ། །གསུམ་འདུས་པ་ནི་ཡུལ་དབང་པོ་རྣམ་ཤེས་སོ། །གཅོད་པ་གཅོད་བཞིན་གསལ་
བའི་རྣམ་པ་གང་ཡིན་པའོ། །དེ་བཞིན་དུ་མིག་ལ་སོགས་པ་མི་མཐུན་པ་དག་གཅོད་
དེ། ཚོར་བ་མི་བདེ་བ་མྱོང་པ་ནི། མིག་གི་འདུས་ཏེ་རེག་པར་ཤེས་པའི་རྐྱེན་གྱི་བདེ་བ་
མ་ཡིན་པ་ཚོར་བའོ། །སྒྲ་མི་སྙན་པས་ཡིད་ལ་རེག །གསུམ་འདུས་གཅོད་པས་ཚོར་མི་
བདེ། །ཞེས་པ། སྒྲ་དག་པ་ནི་ཡིད་དང་མཐུན་པ་སྟེ། རྔ་གཤང་ལྟ་བུ་སྙན་པའོ། །མ་
དག་པ་ནི་རྒྱུ་གད་ལྟ་བུ་ལ་སོགས་པ་མི་མཐུན་པའོ། །གསུམ་འདུས་པ་ནི་ཡུལ་དབང་
པོ་རྣམ་ཤེས་སོ། །གཅོད་པ་ནི་གང་ལ་ཡང་། གསལ་བའི་རྣམ་པ་གཅོད་པའི་མི་ཚོར་
བའོ་བདེའོ།༼ཚོར་བ་མི་བདེ་བའོ།༽ །སྡུག་བསྔལ་མྱོང་པ་ནི། རྣ་བའི་འདུས་ཏེ་རེག་
པར་ཤེས་པ
ས་པའི་རྐྱེན་གྱི་ཚོར་བའོ། །དྲི་ཀུན་དག་པས་ཡིད་ལ་རེག །གསུམ་འདུས་
གཅོད་པས་དྲི་ཚོར་བདེ། །དྲི་མི་ཞིམ་པས་ཡིད་ལ་རེག །གསུམ་འདུས་གཅོད་པས་
ཚོར་མི་བདེ། །ཞེས་པ། དྲི་དག་པའི་གདང་པ་ནི་ཡིད་དང་མཐུན་པ་སྟེ། སྤོས་དྲི་ལྟ་
བུ་ཞིམ་པའོ། །མ་དག་པ་ནི་བསེ་དྲི་ལྟ་བུ་སྟེ། མི་མཐུན་པའོ། །གསུམ་འདུས་ལ་ཡུལ་



16
སོངས་
ས་རྒྱས་གཡུང་དྲུང་བོན་གྱི་དཔེ་ཚོགས།
དབང་རྣམ་ཤེས་འདུས་པའོ། །གཅོད་པ་ནི་གང་ཡིན་གྱི་རྣམ་པ་གསལ་བ་བཅད་
པས། ཚོར་བ་བདེ་བའི་སྡུག་པའི་རྣམ་པ་མྱོང་བ་ནི། གསུམ་འདུས་བཅད་༼གཅོད༽
པས་རྣ་བའི་འདུས་ཏེ་རེག་པར་ཤེས་པའི་རྐྱེན་གྱི་ཚོར་བའོ། །རོ་ཀུན་དག་པས་ཡིད་
ལ་རེག །གསུམ་འདུས་གཅོད་པས་ཚོར་བ་བདེ། །རོ་མི་ཞིམ་པས་ཡིད་ལ་རེག །གསུམ་
འདུས་གཅོད་པའི་ཚོར་མི་བདེ། །ཞེས་པ། རོ་དག་ནི་བུ་རམ་ལྟ་བུའི་ཡིད་དང་མཐུན་
པའོ། །མ་དག་པ་ནི་ཤ་རུལ་ལྟ་བུའི་རོ་ཡིད་དང་མི་མཐུན་པའོ། །གསུམ་འདུས་པ་ནི་
ཡུལ་དབང་རྣམ་ཤེས་འདུས་ན། གཅོད་པ་ནི་རོ་གང་ཡིན་པའི་རྣམ་པ་གསལ་བ་དེ།
བཅད་པས་ཚོར་བ་བདེ་སྡུག་གི་རྣམ་པ་མྱོང་བ་ནི། གསུམ་འདུས་གཅོད་པའི་ལྕེ་ཡི་
འདུས་ཏེ་རེག་པར་ཤེས་པའི་རྐྱེན་གྱི་ཚོར་བའོ། །རེག་ཀུན་དག་པས་ཡིད་ལ་རེག །གསུམ་
འདུས་བཅད་པས་ཚོར་བ་བདེ། །རེག་ཀུན་མ་དག་ཡིད་ལ་རེག །གསུམ་འདུས་
གཅོད་པས་ཚོར་མི་བདེ། །ཞེས་པ། རེག་དག་པ་ནི་དར་འཇམ་ལྟ་བུའོ། །རེག་མ་དག་
པ་ནི་དར་རྩུབ་ལྟ་བུའོ། །དེ་ལྟ་བུའི་རྣམ་པ་ཡིད་དང་མི་མཐུན་པའི་རྣམ་པས། གསུམ་
འདུས་ནི་ཡུལ་དབང་ཤེས་འདུས་པས། གཅོད་པ་ནི་རེག་གི་རྣམ་པ་གང་ཡིན་པ་ལ་
གསལ་བར་བཅད་པས། ཚོར་བ་བདེ་བ་དང༌། སྡུག་པའི་རྣམ་པ་མྱོང་བ་ནི་གསུམ་
འདུས་བཅད་པས། ལུས་ཀྱི་འདུས་ཏེ་རེག་པར་ཤེས་པའི་རྐྱེན་གྱི་ཚོར་བའོ། །བོན་
ཀུན་དག་པས་ཡིད་ལ་རེག །གསུམ་འདུས་གཅོད་པས་ཡིད་ཚོར་བདེ། །བོན་ཀུན་མ་
དག་ཡིད་ལ་རེག །གསུམ་འདུས་གཅོད་པས་ཚོར་མི་བདེ། །ཞེས་པ། བོན་དག་པ་ནི་
ཡིད་དང་གང་འཐད་པའོ། །བོན་མ་དག་པ་ནི་ཡིད་དང་གང་མི་མཐུན་པའོ། །གསུམ་
འདུས་པ་ནི་ཡུལ་དབང་རྣམ་གསུམ་འདུས་སོ། །གཅོད་པ་ནི། བོན་གྱི་རྣམ་པ་གང་



17
མཛོད་ལྷ་འགྲེལ།
ཡིན་པ་གསུམ་འདུས་ཏེ་བཅད་པས། ཚོར་བ་བདེ་སྡུག་གི་རྣམ་པ་མྱོང་བ་ནི། ཡིད་ཀྱི་
འདུས་ཏེ་རེག་པར་ཤེས་པའི་རྐྱེན་གྱི་ཚོར་བ་བྱའོ།།
ད་ནི་སྲེད་པའི་རྣམ་པ་བཅུ་གཉིས་བསྟན་ཏེ། སྐྱེ་བ་རྒྱུན་དུ་འཇུག་པའི་ལམ། །རིས་
སུ་མ་མཐོང་སྲེད་པ་དང་། །ཞེས་པ། སྐྱེ་བ་ནི་སྲིད་པ་རྒྱུན་གྱིས་འཁོར་བ་མི་སྟོང་པས།
འཇུག་པ་ནི་མའི་མངལ་དུ་འཇུག་པ་སྟེ། ལམ་ནི་རིགས་དྲུག་བར་མ་དོ་དང་བདུན་
གྱི་ལམ་དུ་འཇུག་པའོ། །དེ་ཡང་བསོད་ནམས་དང་། བསོད་ནམས་མ་ཡིན་པའི་ལས་
ཁ་མཉམ་ན། ལུང་དུ་མ་བསྟན་ཏེ་མི་གཡོ་བའི་ལས་སྤྱད་ན། བར་མ་དོའི་ལམ་བདེ་
བའམ་སྐྱིད་པར་མཐོང་ནས། དེ་ལ་ཞེན་པའོ། །གནས་པ་མ་ཡི་གཞལ་ཡས་ཁང་། །ཟིན་
རིས་མི་མཐོང་སྲེད་པ་དང་། །ཞེས་པ། གནས་པ་ནི་ས་བོན་ཏེ། མཚལ་ཤེལ་སེམས་
གནས་པའོ། །མའི་མངལ་གཞལ་ཡས་ཁང་དུ་ལྟ་བས་ན། ཟིན་པ་ཕུང་པོ་རིས་དེ་
ཙམ་གང་ཡིན་མི་ཤེས་པས་མ་མཐོང་ངོ༌། །སྲེད་པ་ཕུང་པོའོ། །ལེན་པ་ལུས་ཀྱི་རྒྱུན་
ཆགས་པ། །ཟིན་རིས་མཐོང་བའི་སྲེད་པ་དང་། །ཞེས་པ། མཁའ་ནི་ཡབ་ལ་དབྱིངས་
ནི་ཡུམ། སྤྲུལ་པ་དང་ནི་སྲིད་པ་སྟེ། ཁྱད་པར་ནི་ལས་བཟང་ངན་གྱི་ཁྱད་པར་ལས།
མཐོ་རིས་དང་ངན་སོང་གི་ཁྱད་པར་དུ་སྐྱེ་བ་སྟེ། ཟིན་པ་སེམས་ཀྱི་གོང་དུ་སྐྱེ་བའི་
རིས་སུ་མཐོང་བའི་སྲེད་པ་སྐྱེ་བའོ། །རྒྱུ་རྐྱེན་ཐབས་ཀྱི་འབྲེལ་པ་ལས། །ཅི་རིགས་ལྟ་
བུའི་སྲེད་པ་དང་། །ཞེས་པ། རྒྱུ་གཞི་རྐྱེན་ཕ་མ་ཐབས་༼ཤེས༽འཛོམས་པས། ལས་
ཀྱི་འབྲེལ་པ་ནི། སྔོན་གྱི་ལས་ཀྱི་ལུས་སེམས་སུ་འབྲེལ་པའོ། །ཅི་རིགས་ལྟ་བ་ནི། ཕ་
དང་མར་ལྟ་བ་དང་། གནས་དང་རྟེན་དང་འཁྲས་སར་ལྟ་བ་ནི། ཟས་དང་སྐོམ་དུ་ལྟ་
སྟེ་ཞེན་པ་ནི་སྲེད་པའོ། །བྱ་བ་བྱེད་པའི་བདག་ཉིད་ཀྱི། །ཀུན་ལ་འཇུག་པའི་སྲེད་པ་
..
་.
- .



I
སངས་རྒྱས་གཡུང་དྲུང་བོན་གྱི་དཔེ་ཚོགས།
དང་། །ཞེས་པ། སྐྱེས་ནས་བྱ་བ་ནི་ལས་བྱེད་པ་ནི་ཡིད་དོ། །བདག་རང་གི་ལས་དང་བྱ་
བ་དང་གནས་དང་ཡུལ་ཀུན་ལ་བསམ་པ་འཇུག་ཅིང་ཞེན་པ་སྟེ། ཁྱི་ཕག་ངན་སྤྲུལ་
ལྟ་བུ་ཞེན་པ་ལྟ་བུའོ། །ཡིད་དང་ཐབས་ཀྱི་རྫུ་འཕྲུལ་ལས། །དངོས་པོར་ཞེན་པའི་སྲེད་
པ་དང་། །ཞེས་པ། ཡིད་ལ་བསམ་ཞིང་ཐབས་རྫུ་འཕྲུལ་ཅིར་ཡང་བྱེད་པ་ལས། གང་ཅི་
ཡང་བདེ་བའི་དངོས་པོ་མཐོང་བ་དེ་ལ་ཞེན་པས། མི་འབྲེལ་བ་སྲེད་པའོ། །ཀུན་ནས་
ཉོན་མོངས་གཞི་འཚོགས་ལ། །ཆགས་པར་འདོད་པའི་སྲེད་པ་དང་། །ཞེས་པ། སེམས་
གང་གི་ཕྱོགས་ཀུན་ནས་ཉོན་མོངས་པ་ནི། ཡིད་ལ་མི་ཆགས་རྣམ་པ་ཡིན་ཏེ། བཅད་
པའི་བག་ཆགས་ཐམས་ཅད་གཞི་ནི་ཀུན་གཞི་ཐམས་ཅད་ལ་འཚོགས་པའོ། །དེ་ལ་
ཆགས་ནས་འདོད་ཅིང་ཞེན་པ་ནི་སྲེད་པའོ། །ཡང་ན་ཆགས་པའི་ཞེན་པ་ནི། ཀུན་
ནས་ཉོན་མོངས་སྐྱེ་བའི་རྒྱུ་ནི། འདོད་པའི་ཡོན་ཏན་ལྔ་པོ་ཡིན་ལ་དེ་ལ་ཆགས་ཏེ་
སྤྱད་པར་འདོད་པ་ནི་སྲེད་པ་ཞེས་བྱའོ། །མ་ཡིན་རིས་མཐུན་བག་ཆགས་ལ། །ཞེན་
པར་འདོད་པའི་སྲེད་པ་དང་། །ཞེས་པས། མ་ཡིན་པ་ནི་ད་ལྟ་མཐོང་ཤེས་མེད་པས་
ཏེ། སྐྱེ་བ་ཕྱི་མ་ལས་ཀྱིས་རིགས་དྲུག་གི་སེམས་ཅན་གང་རིས་མཐུན་པས་ཏེ། གང་
དུ་སྐྱེས་པ་དེ་ལ་བག་ཆགས་པའོ། །བཟང་བའི་མཐོང་བ་སྙམ་སེམས་པ་ལ། རབ་ཏུ་
ཡང་ཞེན་པར་འདོད་པའི་སྲེད་པ་སྐྱེ་བའོ། །ཡང་ན་མ་ཡིན་ཞེས་པ་ནི་ལོག་པའི་སྒྲ་
སྟེ། ལོག་པ་མི་མཐུན་པ་ནི་སྡུག་བསྔལ་གྱི་གནས་པ་ལ་ཞེན་པ་སྟེ། དད་ཅིང་སྲེད་པའོ། །མི་
ཁོམ་འཁྲུལ་པའི་མཚན་མ་ལ། །འདོད་པ་སྐྱེ་བའི་སྲེད་པ་དང་། །ཞེས་པ། མི་ཁོམ་པ་
ནི་གནས་བརྒྱད་དེ། མོན་དང་ཀླ་ཀློ་དང་དབང་པོ་མ་ཚང་པ་ལ་སོགས་པ་བརྒྱད་པོར་
སྐྱེས་
ས་པས་མ་ཁོམ་པའོ། །འཁྲུལ་པ་ནི་དོན་ལོག་པའི་མཚན་མ་སྣ་ཚོགས་ལ། འདོད་



19
མཛོད་ལྷ་འགྲེལ།
ཅིང་ཞེན་པའི་སྲེད་པ་སྐྱེ་བའོ། །དེ་ཡང་དཔེར་ན་འདུ་ཤེས་ཆུང་བའི་ལྷ་གཅིག སྐྱེ་བ་
ཕྱིས་མི་ལེན་པ་ཐར་པར་འཐོབ་པར་བརྩིས་ནས་དེ་ལ་ཞེན་པ་ལྟ་བུའོ། །རྗེས་སུ་བསྒྲུབ་
པའི་བྱུང་ཚོར་ལ། །དགའ་བའི་གདུང་སེམས་སྲེད་པ་དང་། །ཞེས་པ། རྗེས་སུ་ནི་སྔོན་
གྱི་རྗེས་སུ་རྒྱུ་བ་ནི། ད་ལྟའི་བསམ་པ་བསྒྲུབ་པ་ཡི། ཡིད་བྱུང་ཚོར་བ་ཡང་། སྒོ་དྲུག་ཁ་
ནས་ཚོར་བ་སྟེ། དགའ་བའི་སེམས་ནི་སྤྲོ་བ་སྟེ། གདུང་བ་ནི་ད་ལྟ་ཕྱི་ས་འཕྲད་ན་ཅི་
རུང་སྙམ་པ་ནི། དེ་དག་གི་འདོད་དོན་ལྔ་ལ་རབ་ཏུ་ཆགས་པའོ། །སྲེད་པ་ནི་རབ་ཏུ་
ཞེན་པའོ། །དངོས་པོ་ཉིད་དུ་སྣང་བ་ལ། །ཐབས་ཀྱི་འཇུག་བའི་སྲེད་པ་དང་། །ཞེས་པ།
དངོས་པོ་ནི་མཚན་མ་སྟེ། སྣང་བའི་ཡུལ་ལོ། །ཉིད་ནི་སྣང་བའི་དངོས་པོ་དེ་ཁོ་ན་ཉིད་
ངེས་པའི་ཡང་དག་པར་དམིགས་ནས། ཐབས་ནི་མང་བའི་མཁས་པའི་སྒོ་ནས་དེ་ལ་
འཇུག་པ་སྟེ། སྤྲོ་བའི་ཞེན་པ་ནི་སྲེད་པ་ཞེས་བྱ་བ་ཡིན་ནོ།།
ད་ནི་ལེན་པའི་རྣམ་པ་བཅུ་གཉིས་བསྟན་ཏེ། རང་བཞིན་རྒྱུ་རུ་འདོད་པ་ཡི། །ཡིད་
ལ་ལེན་པར་བྱེད་པ་དང་། །ཞེས་པ། རང་བཞིན་ནི་བྱས་པའི་བརྩལ་བ་མེད་པ་དེ།
རང་བཞིན་ནོ། །དེ་ནས་སྐྱེ་བ་ཡང་རང་བཞིན་གྱི་སྐྱེ་བ་ལ་འཆི་བ་ཡང་རང་བཞིན་གྱི་
འཆི་བར་ལྟ་སྟེ། གང་ཅི་ལ་ཡང་རག་མ་ལས་ལྟ་ཞིང་འདོད་པས། ཡིད་ལ་ལེན་ཅིང་
སྲིད་པའོ། །དུས་ལ་རྒྱུ་རུ་འདོད་པ་དང་། །ཡིད་ལ་ལེན་པར་བྱེད་པ་དང་། །ཞེས་པ། སྐྱེ་
བ་ཡང་དུས་ཀྱིས་སྐྱེ་ལ་འགག་པ་ཡང་དུས་ཀྱིས་འགག་སྟེ། དཔེར་ན་དབྱར་གྱི་དུས་
སུ་མེ་ཏོག་ལ་སོགས་པ་སྐྱེ་ལ། དགུན་གྱི་དུས་སུ་མི་སྐྱེ་བས་འགག་དེ་ལྟ་བུའི་ཕྱིར་ན་
གང་ཡང་དུས་ཀྱི་རྒྱུ་ལས་སྲིད་པའོ། །འཁོར་ལེན་ཅིང་རང་སྐྱེ་བ། །ཡིད་ལ་ལེན་པར་
བྱེད་པ་དང་། །ཞེས་པ། འཁོར་བའི་ངོ་བོ་རང་བཞིན་ནི་རང་གི་ཕུང་པོའོ། །དེ་རྒྱུ་རུ་འདོད་



0
སངས་རྒྱས་གཡུང་དྲུང་བོན་གྱི་དཔེ་ཚོགས།
པ་ནི། དེའི་རྒྱུས་ཕྱི་པའི་སྐྱེ་བ་གང་ཡིན་པའོ། །བྱེད་པའི་རྒྱུ་རུ་འདོད་པ་ཡི། །ཡིད་ལ་
ལེན་པར་བྱེད་པ་དང་། །ཞེས་པ། བྱ་བའི་རྒྱུ་ལ་བྱེད་པའི་རྩོལ་བ་རྒྱུ་རུ་འདོད་པ་སྟེ།
དཔེར་ན་རྫ་མཁན་གྱི་བུས་འདུ་བྱེད་ཀྱི་བྱེད་པ་རྒྱུར་འདོད་པ་དང་འདྲ་སྟེ། མ་རིག་པ་
གང་ཞིག་བསམ་པ་རྩོལ་བའི་བྱེད་པ་རྒྱུ་བྱས་ནས། སྲིད་པ་ལ་སོགས་སྣང་བའི་གྲུབ་
པར་འདོད་དོ། །དེ་བཞིན་དུ་ཡིད་ལ་ལེན་པར་འདོད་པ་བྱེད་པའོ། །བག་ཆགས་རྒྱུ་རུ་
འདོད་པ་ཡི། །ཡིད་ལ་ལེན་པར་བྱེད་པ་དང་། །ཞེས་པ། བག་ནི་བསམ་པ་ལ་ཆགས་པ་
ནི་ཞེན་པ་སྟེ། བག་ཆགས་གང་དུ་ཞེན་པ་གང་གི་ཡང་རྒྱུར་བྱེད་པ་འདོད་པའོ། །དེ་ལྟ་
བུ་ཡིད་ལ་མི་བཏང་པར་ལེན་པའོ། །རྫུ་འཕྲུལ་རྒྱུ་རུ་འདོད་པ་ཡི། །ཡིད་ལ་ལེན་པར་
བྱེད་པ་དང་། །ཞེས་པ། སེམས་ཀྱི་འཕྲུལ་ལ་ལུས་ལ་སོགས་ཏེ། སྒྱུ་མ་དང་སྔགས་དང་
སྨན་གྱི་སྒྱུ་འཕྲུལ་ལ་སོགས་རྒྱུ་རུ་བྱས་ནས། ཕྱིས་འབྱུང་གི་སྲིད་པ་ལེན་ཏེ། སྒྱུ་མའི་
སྲོག་ཆགས་སུ་ལེན་ནུས་པ་དག་གོ །རྒྱུ་རྐྱེན་རྟེན་ལ་སྤྱོད་པ་ཡི། །ཡིད་ལ་ལེན་པར་
བྱེད་པ་དང་། །ཞེས་པ། རྒྱུ་དྲོད་དང་ལྡན་པ་དང་། རྐྱེན་སྲིད་པ་བར་མ་དོ་དང་ལྡན་པས།
གནས་སྐྱེ་བ་བཞི་ལ་སྤྱོད་པས། ལེན་པ་ནི་དྲོད་གཤེར་ལས་སྐྱེ་བ་དག་གོ །འཁྲིག་ཆགས་རྒྱུ་
རུ་འདོད་པ་ཡི། །ཡིད་ལ་ལེན་པར་བྱེད་པ་དང་། །ཞེས་པ། འཁྲིག་པ་ནི་ཕོ་མོ་སྦྱོར་བས།
ཆགས་པ་ནི་མི་འབྲལ་ཏེ། དེ་ལྟ་བུ་སྲིད་པའི་རྒྱུ་རུ་འདོད་པས། ཡིད་དོར་བ་ནི་ལེན་
པ་སྟེ། སྲིད་པའི་རྒྱུ་རུ་འདོད་པའོ། །ཀུན་གཞི་རྒྱུ་རུ་འདོད་པ་ཡི། །ཡིད་ལ་ལེན་པར་
བྱེད་པ་དང་། །ཞེས་པ། ཀུན་ནི་བག་ཆགས་ཀྱི་རྣམ་པ། གཞི་དེ་དག་སོགས་པའི་གཞི་
སྟེ་སེམས་སོ། །རྒྱུ་ནི་རྒྱུ་སྟེ་ལེན་པའི་རྒྱུ་རུ་འདོད་པ་ནི། རྣམ་ཤེས་མཐའ་ཡས་སོ། །འབྱུང་བ་
རྒྱུ་རུ་འདོད་པ་ཡི། །ཡིད་ལ་ལེན་པར་བྱེད་པ་དང་། །ཞེས་པ། འབྱུང་བ་ལྔ་ཐམས་ཅད་



མཛོད་ལྷ་འགྲེལ།
2
སྐྱེ་བའི་རྒྱུ་རུ་འདོད་པ་ནི། བདག་ཉིད་ལྟ་བུ་མི་བཏང་ལེན་པར་བྱེད་པ་ནི། དེ་བཞིན་
དུ་འབྱུང་བའི་འཁོར་ལོ་གཞི་བཟུང་ནས། ཐམས་ཅད་ཆགས་པར་བྱེད་པའི་སྲིད་པ་
ནི། སྐྱེ་བར་བྱེད་པའི་བཞིན་ཏེ། དེ་བས་ན་འཁོར་ལ་བརྟེན་ཅིང་གནས་པས། ཆགས་
པར་བྱེད་པའི་སྲིད་པ་ཞེས་བྱའོ། །ཡིད་བཞིན་ཀུན་ལ་འཇུག་རྩོལ་བས། །འབྱུང་
བར་བྱེད་པའི་སྲིད་པ་དང་། །ཞེས་པ། ཡིད་བཞིན་ནི་བསམ་པ་ཐམས་ཅད། ཡིད་ལ་
བསམ་པ་བཞིན་འགྲུབ་བར་བྱེད་པའོ། །ཀུན་ནི་སྣ་ཚོགས་ལ་འཇུག་ཅིང་བརྩལ་བ་
སྟེ། དབང་པོ་ནི་རྣམ་ཕྱིའི་ཡུལ་འབྱུང་ཞིང་རྩོལ་བར་བྱེད་པའོ། །རྒྱུ་མཐུན་རྒྱུ་རུ་
འདོད་པ་ཡི། །ཡིད་ལ་ལེན་པར་བྱེད་པ་དང་། །ཞེས་པ། སྔོན་བྱས་པའི་བག་ཆགས་
དང་། དེའི་བསམ་པའི་བག་ཆགས་སུ་རྒྱུ་མཐུན་པ་སྟེ། དེའི་རྣམ་པ་སྲིད་པ་ལེན་པའི་
རྒྱུ་རུ་འདོད་པས། ཡིད་ལ་བྱེད་པའོ། །ངེས་པའི་ཆ་ལ་གཞི་བཞག་ནས། །གནས་པར་
བྱེད་པའི་སྲིད་པ་དང་། །ཞེས་པ། གང་ཞིག་བསམ་པ་ངེས་པར་ཤེས་ཤིང་དྷང་༼གདེང༽དུ་
གྱུར་པའི་ཆ་ནི་གཞི་དང་། རྟེན་གཞན་རང་གི་སྤྱོད་ཡུལ་མ་ནོར་བར། བདེན་པའི་
བསམ་པ་བཞག་པས། བདག་དང་བདག་གི་མ་ཆགས་པ་ནི་གནས་སྲིད་པའོ། །ཡང་ན་
བདེན་པ་ངེས་པ་ནི་སེམས་ཉིད་དེ། ཐམས་ཅད་ཆ་ཡང་དེའི་གཞི་ལ་བ༩
ནི་ལ་བཞག་ནས།
གཡོས་པར་གནས་པ་ནི། གནས་པའི་སྲིད་པ་བྱའོ།།
ད་ནི་སྐྱེ་བའི་རྣམ་པ་བཅུ་གཉིས་བསྟན་ཏེ། མཁའ་ལ་གསལ་རྫོགས་ཅིར་སྟོན་
པ། །འོད་ཀྱི་དྲོད་ལས་འབྱུང་སྐྱེ་དང་། །ཞེས་པ། མཁའ་ལ་གསལ་བའི་ངང་ལས། རྫུ་
འཕྲུལ་ཏེ་སྐྱེ་བ་ནི། བསམ་པ་རྫོགས་པ་ནི། ཏིང་འཛིན་གསལ་བའི་དྲོད་ལས། འོད་
ཀྱི་སྐུར་བསྐྱེད་པར་སྟོན་པའོ། །ཁྲི་སེག་གསལ་རྫོགས་ཅིར་སྟོན་པ། །སེམས་ཅན་དྲོད་



12
སངས་རྒྱས་གཡུང་དྲུང་བོན་གྱི་དཔེ་ཚོགས།
ལས་འབྱུང་སྐྱེ་དང་། །ཞེས་པ། སེམས་གསལ་ལ་ཤེས་པ་རྫོགས་པར་སྐྱེ་བའི་སེམས་
ཅན་ཁ་ཅིག་ནི། སེམས་ཅན་རང་གི་དྲོད་ལས་སྐྱེ་བ་ནི། དྲོད་ལས་སྐྱེ་བ་སྟེ་ཤིག་ཁ་
ཅིག་ལྟ་བུའོ། །སླ་ཞི་གསལ་རྫོགས་ཅིར་སྟོན་པ། །ས་ཡི་དྲོད་ལས་འབྱུང་སྐྱེད་དང་། །ཞེས་
པ། སེམས་གསལ་ལ་ཤེས་པ་རྫོགས་པར། སྐྱེ་བའི་སེམས་ཅན་ཁ་ཅིག་ས་ཡི་དྲོད་ལས་
འབྱུང་ཞིང་སྐྱེ་བ་སྟེ། འབུ་སྲིན་ལ་སོགས་པ་ཁ་ཅིག་ལྟ་བུའོ། །ཏིང་ཤོ་གསལ་རྫོགས་
ཅིར་སྟོན་པ། །ཆུའི་དྲོད་ལས་འབྱུང་སྐྱེ་དང་། །ཞེས་པ། ཆུ་གཤོར་ལ་གནས་པའི་
སེམས་ཅན། ཤེས་པ་གསལ་ལ་རྫོགས་པར་སྐྱེ་བ། ཁ་ཅིག་ནི། ཆུའི་དྲོད་ལས་སྐྱེ་བ་
སྟེ། ཉ་སྲམ་ལ་སོགས་པ་ཁ་ཅིག་ལྟ་བུའོ། །ཐ་ཡུད་མུ་རིལ་སྤྲུལ་སྐྱེ་བ། སྲིད་པའི་སྒོ་ང་
ལས་བྱུང་སྐྱེ། །ཞེས་པ། ལྷ་སྲིན་ལ་སོགས་པ་ཁ་ཅིག་སྤྲུལ་ཏེ་སྐྱེ་བ་ནི། སྲིད་པ་ཕོ་དགུ་
མོ་དགུའི་སྒོ་ང་ལས་སྐྱེ་པ་ལྟ་བུའོ། །དུ་འབྱོར་སྒྲ་རིལ་སྐྱེད་སྤྲུལ་པ་ནི། འབྱུང་བའི་
སྒོ་ང་ལས་སྐྱེད་སྤྲུལ། །ཞེས་པ། ཡི་དྭགས་བྱོལ་སོང་སྤྲུལ་ཏེ། སྐྱེ་བ་ཁ་ཅིག་ནི། འབྱུང་
བ་བཞིའི་སྒོ་ང་ལས་སྤྲུལ་ཏེ། སྐྱེ་བ་ཁ་ཅིག་ནི། སྨྲང་གཞུང་ལས། འབྱུང་བའི་སེམས་
ཅན་སྤྲུལ་པའི་རྫུས་ཏེ་སྐྱེ་བ་ཁ་ཅིག་ལྟ་བུའོ། །ཁྲི་སེག་སྒྲ་རིལ་སྤྲུལ་བསྐྱེད་པ། །སེམས་
ཅན་སྒོ་ང་ལས་འབྱུང་སྐྱེ། །ཞེས་པ། འདབ་ཆགས་སྒོ་ང་ལས་སྐྱེ་བ་ལྟ་བུའོ། །རྫུ་འཕྲུལ་
གསལ་བ་བསྐྱེད་སྤྲུལ་པ། །རྫུ་འཕྲུལ་མངལ་ནས་སྐྱེ་བ་དང་། །ཞེས་པ། ཐུགས་རྗེའི་
རྫུ་འཕྲུལ་གྱི་འགྲོ་དོན་མཛད་པའི་ཕྱིར། ཡབ་ཡུམ་སྤྲུལ་པའི་མངལ་ནས་སྤྲུལ་ཏེ་སྐྱེ་
བ་སྟེ། རྒྱལ་བོན་ཐོད་དཀར་ཡབ་ཡུམ་ལས་སྟོན་པ་གཤེན་རབ་སྤྲུལ་ཏེ། སྐྱེ་བ་བཞེས་
པ་ལྟ་བུའོ། །ཁྲི་བུ་སྐྱེ་སྤྲུལ་བྱེད་པ་ཡི། །འཁྲིག་པའི་མངལ་ནས་སྐྱེ་བ་དང་། །ཞེས་པ།
འདོད་པའི་སྐྱེ་བ་དྲུག་པོའི་ལྷ་དང་། མི་ལ་སོགས་པ་རྣམས། འཁྲིག་པའི་མངལ་ནས་



མཛོད་ལྷ་འགྲེལ།
3
སྐྱེ་བའོ། །དགའ་བ་དང་ནི་བདེ་བ་ཡི། །སྤྲུལ་ཞིང་བརྫུས་ཏེ་སྐྱེ་བ་དང་། །ཞེས་པས།
གཟུགས་ཁམས་ཀྱི་ལྷ་རྣམས་ནི། །དགའ་བདེ་ལྡན་དང་ཏིང་འཛིན་གསལ། །སྤྲུལ་
ཞིང་རྫུས་ཏེ་སྐྱེ་བའོ། །ཉེ་ལོ་དེ་བཞིན་ཏིང་འཛིན་ལས། །སྤྲུལ་ཞིང་རྫུས་ཏེ་སྐྱེ་བ་དང་། །ཞེས་
པ། གཟུགས་མེད་ཀྱི་ལྷ་ཚོགས་བཞི། ཆད་ལྟའི་ཏིང་འཛིན་ལས། སྤྲུལ་ཞིང་རྫུས་ཏེ་
སྐྱེ་བའོ། །ཅི་བཞིན་ལས་དང་ལས་ཀྱིས་ནི། །སྤྲུལ་ཞིང་རྫུས་ཏེ་སྐྱེ་བའོ། །ཞེས་པ། མོས་
པར་སྤྱོད་པས་ས་ལ་གནས་པ་ཡི། གཙུག་ཐོགས་ཐོབ་པའི་གཤེན་བཞི་ཡང་། རྒྱུའི་
བོན་བཞི་ཅི་ལྟར་སྤྱད་པ་ལས། སྤྲུལ་ལམ་རྫུས་ནས་སྐྱེ་བའོ།།
ད་ནི་རྒ་ཤིའི་རྣམ་པ་བཅུ་གཉིས་བསྟན་ཏེ། དུས་དང་དུས་ཀྱི་སྙིགས་བྱུང་
བས། །རྒས་ཤིང་ཤི་བར་གྱུར་པ་དང་། །ཞེས་པ། ལོ་རྒས་པའི་དུས་དང་། ཚེ་ཟད་པའི་
སྙེག་༼སྙིགས༽བྱུང་ནས། རྒས་ཏེ་ཤི་བའོ། །ལས་དང་ལས་ཀྱི་དབང་བྱུང་བས། །རྒས་
ཤིང་ཤི་བར་གྱུར་པ་དང་། །ཞེས་པ། སྔོན་གྱི་ལས་དབང་ད་ལྟའི་རྐྱེན་དབང་བྱུང་ནས་
རྒས་ཤིང་ཤི་བར་འགྱུར་བ་ཡིན་ནོ། །དཔྲལ་དང་དམོད་པའི་༼ཕྲལ་དུ་མོད་ཀྱི༽རྐྱེན་
བྱུང་པས། །རྒས་ཤིང་ཤི་བར་གྱུར་པ་དང་། །ཞེས་པ། དཔྲལ་༼ཕྲལ༽ལ་ན་ཚ་སྡུག་
བསྔལ་གྱིས་རྒས་ཤིང་ཤི་བའོ། །ཡུལ་དང་ཡུན་གྱི་སྒྲིབ་པ་ཡི། །རྒས་ཤིང་ཤི་བར་གྱུར་པ་
དང་། །ཞེས་པ། སྔོན་སྡིག་བྱས་པའི་སྒྲིབ་པ་དང་། དཔྲལ་དུ་༼ཕྲལ་དུ༽སྡིག་པ་བྱེད་
པའི་སྡུག་བསྔལ་གྱིས་སྒྲིབ་པས། རྒས་ཤིང་ཤི་བར་གྱུར་པའོ། །ཚེ་དང་བསོད་ནམས་
རྒྱུན་ཆད་པས། །རྒས་ཤིང་ཤི་བར་གྱུར་པ་དང་། །ཞེས་པ། སྔོན་གྱི་སྙེག་༼སྙིགས༽
བྱུང་གི་ཚེ་ཟད་པ་དང་། བསོད་ནམས་ཀྱི་རྒྱུན་ཡང་ཆད་པས། མི་རན་པར་རྒས་ཏེ་ཤི་
བའོ། །ལྷའི་བུ་ཡི་བདུད་བྱུང་བས། །རྒས་ཤིང་ཤི་བར་གྱུར་པ་དང་། །ཞེས་པ། ལྷའི་བུ་



14
སངས་རྒྱས་གཡུང་དྲུང་བོན་གྱི་དཔེ་ཚོགས།
ནི་འདོད་པ་དང་ལྡན་ཏེ། འདོད་ཁམས་ཀྱི་ལྷ་གཟུགས་བྱད་ནི་བཟང་ལ་མཛེས། ཁོང་
གདུག་ནི་ཆེ་བས་མི་ལ་བདུད་དུ་འབབ་པ་ཚོར་བས། མི་བཏང་བས་སྡུག་བསྔལ་གྱི་
རྒས་ཏེ་ཤི་བར་གྱུར་པའོ། །ཕུང་པོ་ཞུམ་པའི་བདུད་བྱུང་བས། །རྒས་ཤིང་ཤི་བར་གྱུར་
པ་དང་། །ཞེས་པ། འགོག་པའི་བསམ་གཏན་ལ་ཞུགས་པའི་ཚེ། ཁམས་ཀྱི་ཟས་བསྲེས་
ཏེ་གནས་པས། མི་རན་པའི་ཕུང་པོ་རྒས་ཏེ་ཤི་བ་དང་། ཉོན་མོངས་སྦྱོང་བའི་བདུད་
བྱུང་བས། །རྒས་ཤིང་ཤི་བར་གྱུར་པ་དང་། སེམས་ཅན་དམྱལ་བའི་མཚོན་བསྲེག་གི་
སྡུག་བསྔལ་དྲན་པས། རྒས་ཏེ་ཤི་བའོ། །རྣམ་པ་གཅིག་ཏུ་ད་ལྟའི་སེམས་ཅན་ཉོན་
མོངས་པ། ཤིན་དུ་རགས་པ་སེམས་ལ་གདུག་རྩུབ་དང་ཉོན་མོངས་རབ་ཏུ་ཆེ་བ་ཞིག
སེམས་མི་སྲུན་པའི་སྡུག་བསྔལ་གྱིས་རྒས་ཏེ་ཤི་བའོ། །འཆི་བདག་གདུག་པའི་བདུད་
བྱུང་པས། །རྒས་ཤིང་ཤི་བར་གྱུར་པ་དང་། །ཞེས་པ། སེམས་ཅན་ཀུན་ལ་འཆི་བདག་
རེ་ཡོད་པས། འཆི་བདག་གི་བདུད་ཀྱིས་ནམ་འཆི་ན། སེམས་པའི་སྡུག་བསྔལ་དང་།
འཆི་བདག་གི་བདུད་ཀྱིས་བླ་ཚེ་འཕྲོག་པས། རྒས་ཏེ་ཤི་བར་གྱུར་རོ། །སྡུག་བསྔལ་
འདུ་འཛི་གཉིས་བྱུང་བས། །རྒས་ཤིང་ཤི་བར་གྱུར་པ་དང་། །ཞེས་པ། སྡུག་བསྔལ་
གསུམ་དང་འདུ་འཛི་བཞི་བྱུང་བའི་དབང་གིས། མི་རན་པར་རྒས་ཏེ་ཤི་བའོ། །འདུ་
བའི་ནད་དང་རིམས་བྱུང་བས། །རྒས་ཤིང་ཤི་བར་གྱུར་པ་དང་། །ཞེས་པ། འདུ་བ་རྣམ་
བཞིའི་ནད། རླུང་མཁྲིས་བད་ཀན་གཟེར་གཅོང་ལ་སོགས་པས་ནད་རིམས་མི་བཟད་
པས། རྒས་ཏེ་ཤི་བར་གྱུར་པའོ། །རྒས་པའི་རྣམ་པ་ནི་འདུ་བྱེད་ཀྱིས་སོ། །ཤི་བ་ནི་རྒྱུན་
ཆད་པའོ།།
ཞང་ཞུང་སྐད་དུ་། ཐ་ཐོད་ནེ་སུམ་མུ་གུང་སལ། བོད་སྐད་དུ། འདུས་པའི་ཕུང་



25
མཛོད་ལྷ་འགྲེལ།
པོ་གཉིས་ཀྱི་མཛོད། །ཅེས་པ། འཁོར་བ་དང་མྱ་ངན་ལས་འདས་པ་གཉིས་འདུས་ཏེ།
ངོ་བོས་༼བོ༽ནི་གཅིག་ལ་ཚུལ་གྱི་ནི་བྱེ་བྲག་གོ །ཅི་ཕྱིར་ཞེ་ན། ཀུན་རྫོབ་དོན་དམ་
ལྟ་བུ་ཏེ། གཞི་གཅིག་ལ་རྟོགས་མ་རྟོགས་ཀྱི་བྱེ་བྲག་གོ །དེ་བས་ན་ཐམས་ཅད་ཀྱང་
འཁོར་འདས་རྣམ་པ་གཉིས་འདུས་ལ། འཁོར་འདས་གཉིས་ཀྱང་བདག་ལ་ཚང་པའི་
མཛོད་དོ། །ཕུང་པོ་ལྔ་ཡི་བྱེ་བྲག་བསྟན། །ཅེས་པ། བྱེ་བྲག་ཏུ་གཉིས་ལ་རྣམ་གྲངས་
སུ་ལྔ་ལྔ་སྟེ། དཔེར་ན་རིན་པོ་ཆེའི་ཕུང་པོའམ། འབྲུ་སྣའི་ཕུང་པོ་ལྟ་བུའོ། །བྱེ་བྲག་ཏུ་
གཉིས་ནི། ཟག་བཅས་ཀྱི་ཕུང་པོ་དང་། ཟག་མེད་ཀྱི་ཕུང་པོའོ། །ཟག་པ་ནི་ཉོན་མོངས་
པའི་རྒྱུ་སྐྱོན་གསུམ་གྱི་སྲིད་པ་དྲུག་ཟག་པ་སྟེ། སྐྱེ་ཤི་དང་འདུ་འབྲལ་དང་ལྟུང་བར་
བྱེད་པའོ། །དེ་མེད་པ་ནི་སྦྱོར་ཐབས་གསུམ་གྱི་དེ་གསུམ་དག་ན་ཐར་པ་འཐོབ་པའོ། །དེ་ལ་
ཡང་ལྔ་སྟེ། ཚུལ་ཁྲིམས་ཀྱི་ཕུང་པོ་དང་། ཏིང་ངེ་འཛིན་གྱི་ཕུང་པོ་དང་། ཤེས་རབ་ཀྱི་
ཕུང་པོ་དང་། རྣམ་གྲོལ་གྱི་ཕུང་པོ་དང་། རྣམ་གྲོལ་ཡེ་ཤེས་ཀྱི་ཕུང་པོའོ། །དེ་ལ་ངེས་
ལྡན་བཞི་སྟེ། མཚན་ངེས་པ་དང་། གྲངས་ངེས་པ་དང་། གོ་རིམ་ངེས་པ་དང་། དོན་ངེས་
པའོ། །མཚན་ངེས་པ་ནི། སྤྱི་མཚན་དང་། སོ་སོའི་མཚན་གོ །སྤྱིའི་མཚན་ཟག་པ་ཅི་ལྟར་
མེད་པའོ། །སོ་སོའི་མཚན་ནི། སོ་སོར་བཤད་པས་འབྱུང་བའོ། །གྲངས་ནི་ཟག་བཅས་
ཟག་མེད་གཞི་གཅིག་པས། ངེས་པ་ཟློག་པའི་ཚུལ་ལོ། །གོ་རིམ་ནི། དགེ་བསྙེན་དྲང་
སྲོང་པའི་གཞུང་གི དང་པོ་ཚུལ་ཁྲིམས་མ་ཉམས་པས་སྒྲིབ་པ་དག །སྒྲིབ་པ་དག་
པས་ཏིང་ངེ་འཛིན་གསལ། ཏིང་ངེ་འཛིན་གསལ་བས་ཤེས་རབ་གྲོལ། །ཤེས་རབ་གྲོལ་
བས་ཐར་པ་ཐོབ། །ཐར་པ་ཐོབ་པས་ཡེ་ཤེས་གྲུབ། །ཡེ་ཤེས་གྲུབ་པས་བདག་གཞན་
གཉིས་སུ་མེད་པ་ཡི། དོན་ལྷུན་གྱིས་གྲུབ་སྟེ། རྩེར་ཆིབས་པར་འགྱུར་རོ། །ཞེས་བཞེད་



སངས་རྒྱས་གཡུང་དྲུང་བོན་གྱི་དཔེ་ཚོགས།
དོ། །ངེས་པའི་དོན་ཡང་དེ་ཁོ་ནའོ། །ཞེས་པ། ཚུལ་ཁྲིམས་ཉིས་བརྒྱ་ལྔ་བཅུ་དག །ཟག་
མེད་ཕུང་པོ་གཅིག་ཏུ་འདུས། །ཞེས་པ། སྤྱིར་ཚུལ་ཁྲིམས་ནི་གསུམ་སྟེ། རྒྱུའི་བོན་གྱི་
ཚུལ་ཁྲིམས་དང་། འབྲས་བུ་བོན་གྱི་ཚུལ་ཁྲིམས་དང་། ལ་ཟླ་ཆེན་པོའི་ཚུལ་ཁྲིམས་
དང་། རྒྱུ་ནི་ཚིག་གི་ཚུལ་ཁྲིམས་ལ་གནས་པ་སྟེ། ཐེག་པ་འོག་མའི་གཞིའི་རང་གཞུང་
ངོ་། །འབྲས་བུ་ནི། བསམ་པའི་ཚུལ་ཁྲིམས་ལ་གནས་པ་སྟེ། དགེ་བསྙེན་པ་ནི། བསྙེན་
པ་གསུམ་གྱི་སྒོ་ནས། དགེ་སྡིག་གི་ཆོ་ལོ་ཕྱེས་ནས། སྡིག་པ་བཅུ་ནི་སྤང་། དགེ་བ་
བཅུ་ནི་སྤྱོད། གཉིས་སུ་མེད་པའི་བསམ་པ་ཡང་། ཐམས་ཅད་སྒྱུ་མ་ཙམ་དུ་འདོད་
དོ། །ཨ་དཀར་བ་ནི་བསྙེན་སྒྲུབ་ཀྱི་སྒོ་ནས། ལུས་ངག་ཡིད་གསུམ་ཕྱག་རྒྱ་སྔགས་དང་
ཏིང་ངེ་འཛིན་གྱི་ཚུལ་བསྲུང་ཞིང་། ཡེ་ཤེས་ལྷའི་སྐུ་གསུང་ཐུགས་ཀྱི་ཁྲིམས་ལས་མི་
འདའ་བར་བཞེད་དོ། །ཡེ་གཤེན་པ་ནི། ཏིང་ངེ་འཛིན་ལྔའི་སྒོ་ནས། སྣང་བ་དབྱིངས་
ཀྱི་རང་བཞིན་ལ་སྲིད་པ་ཡེ་ཤེས་རང་བཞིན་ལ། གཉིས་སུ་མེད་པའི་ཚུལ་བསྲུང་
ཞིང་། ཏིང་ངེ་འཛིན་བྱེ་བྲག་ལ་མི་ཡེངས་པའི་ཁྲིམས་མནོས། ལ་ཟླ་ཆེན་པོ་བ་ནི་
བསྲུང་དུ་མེད་དེ་ཡེ་བསྲུང་ཆེན་པོའི་ངང་ལ་གནས་སོ། །སྤྱིར་ད་ལྟའི་ཚུལ་ཁྲིམས་
ལ་གནས་ཀྱང་། འདི་ནི་དྲང་སྲོང་པའི་ཚུལ་ཁྲིམས་བཞེད་དོ། །དྲང་སྲོང་ལ་ཡང་རྩེ་
བ་དང་སྡོམ་པ་དང་། ཟག་དང་བཅས་པའི་ཚུལ་ཁྲིམས་ལ་གནས་པའི་ཕྱིར། མཚན་
ཉིད་སྡེ་ལྔ་བོན་ཐམས་ཅད་ཚིག་ཏུ་བཤད་ཅིང་། དོན་བཀྲོལ་ལ་བསྲུང་བར་འདོད་
པའི་ཕྱིར། མཚན་ཉིད་སྡེ་ལྔ་པ་ནི། ཕྱི་སྣང་བའི་མཚན་ཉིད་དང་པོར་ཆགས་ཀྱང་
རྡུལ་ཕྲ་རབ་ལས་ཆགས། བར་དུ་གནས་ཀྱང་རྡུལ་གྱི་གོང་བུ་གནས། ཐ་མར་རྡུལ་
གྱིས་འཇིག་པར་རྟོག་སྟེ། དེ་དང་ཚུལ་མཐུན་དོན་གཅིག་པར། སྣང་ཞིང་སྲིད་པའི་



27
མཛོད་ལྷ་འགྲེལ།
མཚན་ཉིད་ཀྱང་། དང་པོ་རྒྱུ་མ་རིག་པ་ལ་ལོག་ཅིང་འཁྲུལ་པ་སྟེ། མདོ་ལས་ཀྱང་།
ཞིང་དང་ས་བོན་ཆུ་གསུམ་ལྟར། ཕ་དང་མ་དང་སྲིད་པའོ། །ཞེས་འབྱུང་སྟེ། དང་པོ་མ་
རིག་པ་ལ་འདུ་བྱེད། འདུ་བྱེད་ལས་རྣམ་པར་ཤེས་པ་ཆགས། རྣམ་པར་ཤེས་པ་ལས་
མིང་དང་གཟུགས་ཐོགས། མིང་དང་གཟུགས་ལས་སྐྱེ་མཆེད་དྲུག་ཆགས། སྐྱེ་མཆེད་
ལས་རེག་ཚོར། རེག་པ་ལས་ཚོར་བ་རེག ཚོར་བ་རེག་པ་ལས་སྲེད་པ་སྐྱེས། སྲེད་
པ་ལས་ལུས་བླང་། ལུས་བླངས་པས་སྲིད་པར་སྲིད། སྲིད་པས་སྐྱེས། སྐྱེས་པས་རྒ་ཤི་
བྱུང་། ནང་སྲིད་པའི་མཚན་ཉིད་དེ་ལྟར་ཤེས་སོ། །དེ་ནས་སྤྱི་དང་རང་གི་མཚན་ཉིད་
ཀྱི། སྤྱི་ནམ་མཁའི་མཚན་ཉིད་ལས། རང་འབྱུང་བ་སྣང་བའི་མཚན་ཉིད་ཀུན་ཤེས།
སྤྱི་སེམས་༼ཀྱི༽མཚན་ཉིད་ལས། རང་ཕུང་པོ་ཁམས་དང་སྐྱེ་མཆེད་ཀྱི་མཚན་ཉིད་
ཤེས། དེ་ནས་དགེ་སྡིག་རྒྱུ་འབྲས་ཀྱི་མཚན་ཉིད་ཀྱི། རྒྱུ་སྡིག་པ་སྤྱད་ནས་འབྲས་བུ་
ངན་སོང་དུ་ལྟུང་བ་དང་། རྒྱུ་དགེ་བ་སྤྱད་ན་འབྲས་བུ་མཐོ་རིས་སུ་སྐྱེ་བར་ཤེས་ནས།
ཚུལ་ཁྲིམས་རྩ་ལག་དང་བཅས་པ་བསྲུང་བར་བྱ་བའི་ཕྱིར། དགེ་སྡིག་གཉིས་རྩ་བ་
སེམས་སུ་གཅིག་པར་ཤེས་ནས། སྡོམ་པ་ཡང་རྣམས་༼རྣམ་གསུམ༽ཀྱི་སྒོ་ནས་བསྲུང་
སྟེ། མ་རིག་པའི་རྣམ་པ་སྤང་བའི་སྡོམ་པ་དང་། རིག་པའི་རྣམ་པ་སྤྱད་ཅིང་བླང་བའི་
སྡོམ་པ་དང་། གཉིས་སུ་མེད་པའི་སྡོམ་པ་ནི། རྩ་བ་སེམས་དང་རང་བཞིན་མེད་པ་
ཙམ་བསྲུང་བའི་སྡོམ་པའོ། །སྡོམ་པ་གཉིས་པ་ནི། དེ་ལ་བསམ་སྤྱོད་ལོག་ཅིང་འཁྲུལ་
པ་བྱུང་། དེ་ལ་དུག་གསུམ་བྱུང་། དེ་ལས་སྐྱེ་རྒས་ན་འཆི་བཞི་བྱུང་། དེ་ལས་དུག་
ལྔ་བྱུང་། དེ་ལས་མ་རིག་དྲུག་གི་སྡུག་བསྔལ་དྲུག་བྱུང་། དེ་ལས་སེར་སྣ་དང་འཇུར་
གེགས་དང་བདུན་བྱུང་། དེ་ལས་རྣམ་ཤེས་ལོག་པ་བརྒྱད་དུ་གྱེས། དེ་ལས་སྤྲུལ་པའི་



ཀུན་
སངས་རྒྱས་གཡུང་དྲུང་བོན་གྱི་དཔེ་ཚོགས།
བློ་དགུར་གྱེས། དེ་ལས་ཕྱིན་ཅི་ལོག་གི་བློ་བཅུར་གྱེས། དེ་ལས་ཕྱིན་ལོག་གི་བློ་ཉི་ཤུ་
གྱེས། དེ་ལས་ཉོན་མོངས་པའི་རྩ་ལག་ཡོངས་སུ་གྱེས་ཏེ། ཚུལ་ཁྲིམས་གཉིས་ལ་སྡོམ་
པ་གསུམ་སྟེ། ལུས་ཀྱི་འཇུག་ཚུལ་ཕྱག་རྒྱ་བཅའ་ལ། ལྷའི་སྐུ་ཕྱག་རྒྱ་ཆེན་པོའི་ཁྲིམས་
ལས་མི་འདའོ། །ངག་འཇུག་ཚུལ་སྙིང་པོ་བརྗོད་ཅིང་། ཡེ་ཤེས་ལྷའི་གསུང་ཚངས་
པའི་དབྱངས་ལས་མི་འདའོ། །ཡིད་ཀྱི་འཇུག་ཚུལ་ཏིང་ངེ་འཛིན་བསམ་ཞིང་། ཡེ་
ཤེས་ལྷའི་དགོངས་སྤྱོད་མཉམ་པའི་ཁྲིམས་ལ་མི་འདའ་བ་ནི་ཚུལ་ཁྲིམས་སོ། །སྡོམ་
པ་གསུམ་ལ་གནས་པ་ནི། མ་རིག་པ་མི་བསམ་མི་སྤྱད་པའི་སྡོམ་པ་དང་། རིག་པའི་
ཤེས་བསམ་ཞིང་སྤྱོད་པའི་སྡོམ་པ་དང་། གཉིས་སུ་མེད་པ་མཉམ་པ་སེམས་ཀྱི་སྡོམ་
པ་དང་གསུམ་པོ་འདི་དག་ནི། ཉོན་མོངས་པ་རྩ་ལག་དང་བཅས་པ་སྟེ། དེ་དག་ཀུན་
ལ་ཤེས་པར་བྱའོ། །དེ་ལྟར་ཤེས་ནས་བསྲུང་པ་ནི། སྡོམ་པ་ཉིས་བརྒྱ་ལྔ་བཅུ་ལ་གནས་
པ་ཡིན་ནོ། །ས་ལམ་འབྲས་བུའི་མཚན་ཉིད་ཀྱི། ཐ་མ་བསྲུང་ཁྲིམས་ཀྱི་འབྲས་བུ་
ཐོབ་པར་བྱ་སྟེ། དང་ལ་ལས་སྤྱོད་བཅུ་སྤྱད་པར་བྱ་སྟེ། རྣམ་པར་མ་དག་སེམས་ཅན་
གྱི། ལས་དང་སྤྱོད་པ་བཅུ་པོ་ནི་སྤང་བར་བྱ། རྣམ་པར་དག་པ་གཤེན་གྱི་ལས་སྤྱོད་པ་
ནི་སྤྱད་ཅིང་བསམ་པ་བྱའོ། །དེ་བཞིན་དུ་སྡིག་པའི་ལས་སྤྱོད་བཅུ་ནི། གོ་མཚོན་རྣོ་
གཅོད་ལ་སོགས་པ། བཅུ་པོ་ནི་སྤང་ཞིང་མི་བསམ་པར་བྱ། ཕྱག་རྒྱ་མཉམ་པ་བཅིང་
པ་ལ་སོགས་དགེ་བའི་ལས་སྤྱོད་བཅུ་པོ་ནི། བསམ་ཞིང་སྤྱོད་པར་བྱའོ། །དེ་ནས་ལམ་
དུ་འཇུག་པར་བྱ་སྟེ། འཁོར་བ་རྒྱུད་པའི་ལམ་ནི་མི་བསམ་ཞིང་སྤངས་པར་བྱས་ལ།
མཐོ་རིས་ཐར་པའི་ལམ་ལྔ་ནི། བསམ་ཞིང་བླང་སྟེ་འཇུག་པར་བྱའོ། །དེ་ནས་ས་ལ་
གནས་པར་བྱས་ཏེ། ས་ལ་བཞི་བསྒྲོད་པ་ནི། ཁམས་གསུམ་འཁོར་བའི་ས་དགུ་ནི། མི་



མཛོད་ལྷ་འགྲེལ།
29
བསམ་ཞིང་སྤང་པར་བྱ་བའི་ཕྱིར། མོས་པར་སྤྱོད་པའི་ས་བཞི་བསྒྲོད་པར་བྱ་ཞིང་
བསམ་པར་བྱའོ། །དོན་གྱི་རིག་གི་བདེ་བའི་ས་ལ་འཁོད་པར་བྱ་བའི་ཕྱིར། གཡུང་
དྲུང་ཐེག་པའི་ས་བཅུ་ལ་རིམ་གྱི། དང་པོ་རབ་ཏུ་དགའ་བའི་ས་ནོན་པར་བྱ་བའི་ཕྱིར།
སྦྱིན་པ་རྣམ་པ་དྲུག་གཏོང་ཏེ། སྦྱིན་པ་མཆོག་དང་། སྦྱིན་པ་དམིགས་པ་དང་། སྦྱིན་
པ་རྒྱ་ཆེ་བ་དང་། ཡོངས་སུ་བཏང་བ་དང་། བཏང་བ་ཆེན་པོ་དང་། མ་གོད་ཡོངས་སུ་
བཏང་བ་དྲུག་བཏང་བས། དགྱེའོ་༼དགྱེས་སོ༽སྙམ་པ་བསམ་པ་དང་། བཏང་སྙོམས་
པས་ཤེས་བྱ་བྱང་ནས་སྦྱིན་པའི་བླ་ན་མེད་པ་སྦྱིན་པ་ནས། ས་དང་པོ་རབ་ཏུ་དགའ་
བའི་ས་ནོན་པར་བྱའོ།།
དེ་བཞིན་ཚུལ་ཁྲིམས་རྣམ་པ་དྲུག་སོགས་བླ་ན་མེད་པར་ཕྱིན་པ་བཅུ་ཚུལ་
བཞིན་སྤྱད་པས། ཤེས་བྱའི་སྒྲིབ་པ་བཅུ་བྱང་ནས། གསལ་བ་ཡེ་ཤེས་ཀྱི་ཚོགས་བཅུ་
སྐྱེད་པས། ས་བཅུ་ནོན་ནོ། །དེ་ནས་ཤེས་བྱའི་སྒྲིབ་པ་དར་གྱི་ལ་ཙམ་བྱང་ནས། བཅུ་
གཅིག་ཀུན་ཏུ་འོད་ཀྱི་ས་ལ་གནས་པར་བཞེད་དོ། །ཐབས་ལ་སྒྲུབ་པའི་འབྲས་བུ་
ཐོབ་པར་བྱ་སྟེ། དང་ལ་རྒྱུ་མཐུན་པའི་འབྲས་བུ་དགེ་སྡིག་རྒྱུ་འབྲས་བུ་མཐུན་ལུགས་
བསྟན། ཐོབ་པ་དབང་གི་འབྲས་བུ་ནི། དེ་ལྟ་བུའི་དབང་གི་གང་དུ་སྐྱེ་བ་བསྟན།
རྣམ་པ་སྨིན་པ་ཅི་ལྟར་བསྟན། བླ་ན་མེད་པའི་མཐའ་ལ་བླ་ན་མེད་པའི་འབྲས་བུ་
ཐོབ་ལུགས་བསྟན་ནས། མཚན་ཉིད་སྡེ་ལྔས་དེ་བཞིན་དུ་ཚུལ་ཁྲིམས་བསྲུང་ཐབ
བསྟན་ནོ།།
ཏིང་འཛིན་ཡན་ལག་དྲུག་ཅུ་དག །ཟག་མེད་ཕུང་པོ་གཅིག་ཏུ་འདུས། །ཞེས་
པ། རྟོག་༼རྟོགས༽པ་གསལ་བ་ལ་མི་འཆོར་བ་སྟེ། དམིགས་པ་སྟེ་དེ་ལ་སེམས་རྩེ་
བ་ཐབས



30
སངས་རྒྱས་གཡུང་དྲུང་བོན་གྱི་དཔེ་ཚོགས།
གཅིག་གང་ཡིན་པའོ། །དེ་ཡང་རྣམ་པ་བཅུ་དྲུག་སྟེ། གློག་གི་སྒྲོན་མའི་ཏིང་འཛིན་
དང་། །འོད་སལ་སལ་གྱི་ཏིང་འཛིན་དང་། །དམིགས་མེད་ཤེས་རབ་ཡན་ལག་དགུ །ཟག་
མེད་ཕུང་པོ་གཅིག་ཏུ་འདུས། །ཞེས་པ། འཁྲུལ་པ་སེལ་བ་ནི་ཤེས་རབ་སྟེ། བྱེ་བྲག་སོ་
སོར་རྟོགས་པའི་ཡེ་ཤེས་པའོ། །ཡན་ལག་ལ་དགུ་སྟེ། དམིགས་པའི་ཡུལ་ལོ། །ད་མེད་
པ་ནི་ཡུལ་མ་དམིགས་པའོ། །དགུ་ནི་མཚན་མ་མེད་པའི་ཤེས་རབ་དང་། སྟོང་ཉིད་
ཀྱི་ཤེས་རབ་དང་། དམིགས་པ་མེད་པའི་ཤེས་རབ་དང་། བརྗོད་དུ་མེད་པའི་ཤེས་རབ་
དང་། ཆགས་པ་མེད་པའི་ཤེས་རབ་དང་། ཡུལ་ཤེས་པའི་ཤེས་རབ་དང་། དོན་ཕྱིན་ཅི་
མ་ལོག་པའི་ཤེས་རབ་དང་། འཁྲུལ་པ་མེད་པའི་ཤེས་རབ་དང་། འཁོར་ཆགས་
པའི་ཤེས་རབ་དང་དགུའོ། །དེ་ལ་མཚན་མ་མེད་པ་ནི། ཕྱི་ནང་གི་བོན་དུ་ཤེས་པ་ལ།
མཚན་མ་བཟུང་དུ་མེད་པ་ནི། ཤེས་རབ་ཀྱི་ཕུང་པོ་ནམ་མཁའི་ངོགས་འདྲ་བ་མཚན་
མ་མེད་པ་ཉིད་དོ། །བོན་དང་བོན་དུ་སྣང་བའི་ཀུན་སྟོང་པ་བཅོ་བརྒྱད་ཀྱི་རྣམ་པར་
ཤེས་པས། ཤེས་རབ་ཀྱི་ཕུང་པོ། དམིགས་པའི་ཡུལ་སྟོང་པ་དང་། བརྗོད་པའི་གཞི་
དང་། གསལ་བའི་གཞི་དང་། ལམ་གྱི་གཞི་དང་། ཕྱི་གཟུང་བ་སྣང་བའི་ཡུལ་དང་།
དོན་དམ་པ་རང་བཞིན་ཤེས་པ་དང་། ཕྱི་ནང་གི་བོན་ཐམས་ཅད་ཕྱིན་ཅི་མ་ལོག་པར་
ཤེས་པ་དང་། རྟག་ཆད་དང་སྣང་ངོ་ཅོག་ལ་ཆགས་པ་མེད་པར་ཤེས་པའི་ཤེས་རབ་ནི།
ཤེས་རབ་ཀྱི་ཕུང་པོའོ།།
རྣམ་གྲོལ་ཡན་ལག་བརྒྱད་པོ་དག །ཟག་མེད་ཕུང་པོ་གཅིག་ལ་འདུས། །ཞེས་
པ། ངན་སོང་ཐར་བ་དང་། འཁོར་བ་ལས་རྣམ་པར་གྲོལ་བ་ནི། རྣམ་གྲོལ་གྱི་ཡན་ལག་
བརྒྱད་དེ། ཐར་པའི་ལམ་བརྒྱད་དོ། །གཞུང་ལ་ལ་ནས། དྲན་པ་དང་། ཏིང་འཛིན་



མཛོད་ལྷ་འགྲེལ།
31
དང་། བཏང་སྙོམས་དང་། བརྩོན་འགྲུས་དང་། དག་པ་དང་། ཤེས་རབ་དང་། ཞི་
གནས་དང་། ལྷག་མཐོང་གི་འཁོར་བའི་ས་ལས། རྣམ་གྲོལ་ཞེས་ཟེར། ཟག་མེད་ཀྱི་
ཕུང་པོ་ནམ་མཁའི་ངོགས་འདྲ་ཞེས་བྱ་སྟེ། དེར་འདུས་པ་ནི་དེའི་ངང་དུ་གཅིག་པའོ།།
རྣམ་གྲོལ་ཡེ་ཤེས་གསལ་མཐོང་དག །ཟག་མེད་ཕུང་པོ་གཅིག་ཏུ་འདུས། །ཞེས་
པ། རྣམ་པར་གྲོལ་བ་ལ་བརྟེན་ནས་ཡེ་ཤེས་བསྐྱེད་པ་ནི། རྣམ་པར་གྲོལ་ནས་ཡེ་
ཤེས་མཐོང་བའོ། །དེ་ལ་དྲུག་སྟེ། སྦྱོང་པའི་ལམ་ལས་སྐྱེས་པའི་ཡེ་ཤེས་དང་། ཀུན་
འཚོགས་པའི་ལམ་ལས་སྐྱེས་པའི་ཡེ་ཤེས། གསལ་བར་མཐོང་བའི་ལམ་ལས་སྐྱེས་
པའི་ཡེ་ཤེས་དང་། ནན་ཏན་གྱི་མཐོང་བའི་ལམ་ལས་སྐྱེས་པའི་ཡེ་ཤེས་དང་། ཐམས་
ཅད་མཁྱེན་པའི་ལམ་ལས་སྐྱེས་པའི་ཡེ་ཤེས་དང་། འབྲས་བུ་མཐར་ཕྱིན་པའི་ལམ་
ལས་སྐྱེས་པའི་ཡེ་ཤེས་སོ། །གཞུང་ལ་ལ་ནས། ཁམས་གསུམ་དུ་མཐོང་བ་སྤོང་བ་དང་།
མཐོང་བ་སྤང་བ་ལས་སྐྱེས་པའི་ཡེ་ཤེས་ཡིན་ཟེར་རོ།།
ཟག་བཅས་ཕུང་པོ་ལྔ་བསྟན་པ། །ཞེས་པ། དཔེར་ན་སྣོད་ངན་འཛག་བུག་ཅན་
གྱི་བཅུད་མ་ཐུབ་ནས། ཟག་པའམ་ཉམས་པ་དང་འདྲ་བར་རྒྱུ་འབྱུང་བས། བསྐྱེད་
པས་འབྱུང་བ་མི་རྟག་ནས། སྲིད་པ་ཡང་མི་རྟག་འདུ་འབྲལ་འགྱུར་བའི་རང་བཞིན་
ཅན་ནོ། །དེ་ལ་ཡང་ལྔ་སྟེ། སྣང་ཡོར་གཟུགས་ཀྱི་ཕུང་པོ་དང་། ཁྲག་འཛིན་ཚོར་
བའི་ཕུང་པོ་དང་། དྲོད་འཛིན་འདུ་ཤེས་ཕུང་པོ་དང་། །དབུགས་འཛིན་འདུ་བྱེད་
ཕུང་པོ་དང་། །ཡིད་འཛིན་རྣམ་ཤེས་ཕུང་པོ་ལྔ། །ཞེས་པ། དེ་ལྔ་ཡང་ཉོན་མོངས་པ་
ཟག་པ་དང་བཅས་ཏེ། སྐྱེ་ཤི་འདུ་འབྲལ་འཁོར་བ་ངན་སོང་དུ་ཟག་པའོ། །དེ་ལ་རྒྱུ་
དང་མཚན་དང་གོ་རིམ་ངེས་པར་ལྡན་པར་བཤད་པ་ནི། སྣང་བ་དབང་པོའི་ཡུལ་



32
སངས་རྒྱས་གཡུང་དྲུང་བོན་གྱི་དཔེ་ཚོགས།
ཡོད་པར་གཟིགས། བག་ཆགས་ཀྱི་ཚིག་གི་འབྲེལ་བ་ཕུང་པོ་རིན་པོ་ཆེ་འབྲུ་སྣའི་
ཕུང་པོ་ལྟ་བུའོ། །ཚོར་བ་ནི་གཞི་ཁྲག་གི་མཚན་ཉིད་འཛིན། ཞེས་ཚོར་བ་སྟེ། ཁྲག་
ལྟར་ཆགས་ཤིང་ཞེན་པའོ། །འདུ་ཤེས་ཀྱང་གཞི་དྲོད་ཀྱི་མཚན་ཉིད་འཛིན་པས་འདུ་
ཤེས་ཏེ། དྲོད་ཀྱི་གྲང་དྲོའི་ཚད་འཛིན་པ་ལྟར། འདུ་ཤེས་ཀྱི་ཡུལ་བྱེ་བྲག་ཚད་འཛིན་
ཅིང་འདུ་ཤེས་སོ། །འདུ་བྱེད་ནི་གཞི་དབུགས་ཀྱི་མཚན་ཉིད་འཛིན་པས་འདུ་བྱེད་
དེ། དབུགས་ནི་མྱུར་ལ་མགྱོགས་པས་གང་ལ་ཡང་འདུ་བར་བྱེད་པས་འདུ་བྱེད་དོ། །དེ་
བཞིན་དུ་རྣམ་པར་ཤེས་པས་ཡིད་ཀྱི་མཚན་ཉིད་འཛིན་པས་རྣམ་པར་ཤེས་པ་སྟེ།
ཡིད་ཐོགས་མེད་ཀུན་ཁྱབ་ཀྱི་ཀུན་གྱི་རྣམ་པར་ཤེས་པའོ། །གཞུང་ལ་ལ་ནས། ཤ་ས་ཡི་
ཁམས་མ་སྤངས་དབྱིངས་སུ་དག་པའི་དུས་ན། གཟུགས་མ་སྤངས་དབྱིངས་སུ་དག་སྟེ།
ས་ཡི་ཁམས་དབྱིངས་སུ་དག་པའི་དབྱིངས་ལ། གཟུགས་གནས་སུ་དག་པ་ནི་ཡེ་ཤེས་
སོ། །གཉིས་སུ་མེད་པ་ནི། དྲི་མེད་དག་པའི་ཟག་མེད་ཀྱི་ཕུང་པོའོ། །དེ་བཞིན་ཏུ་ཁྲག་
ཆུ་ཡི་ཁམས་མ་སྤངས་པ་བ་གའི་དབྱིངས་སུ་དག་པ་ནི། དབྱིངས་ལ་ཚོར་བ་མ་སྤངས་
གནས་སུ་དག་པའི་ཡེ་ཤེས་ཏེ། གཉིས་སུ་མེད་པ་ནི། བྱུང་ཚོར་མེད་པར་ཟག་མེད་
ཕུང་པོའོ། །དྲོད་མེ་ཡི་ཁམས་མ་སྤངས་དབྱིངས་སུ་དག་པ་ནི། དབྱིངས་ལ་འདུ་ཤེས་
མ་སྤངས་གནས་སུ་དག་པའི་ཡེ་ཤེས་ཏེ། གཉིས་སུ་མེད་པ་ཤེས་པ་ནི་ཡུལ་མི་འདུ་བ་
ཟག་མེད་ཀྱི་ཕུང་པོའོ། །དབུགས་རླུང་གི་ཁམས་བ་ག་དབྱིངས་སུ་དག མ་སྤངས་རྣམ་
པར་དག་པ་ནི་དབྱིངས་ལ། འདུ་བྱེད་མ་སྤུངས་གནས་སུ་དག་པ་ཡེ་ཤེས་ཏེ། གཉིས་སུ་
མེད་པར་སེམས་ལ་འདུ་བ་མེད་པར་དག་པ་ནི་ཟག་མེད་ཀྱི་ཕུང་པོའོ། །ཡིད་ནམ་མཁའ་
ལྟར་དབྱིངས་སུ་དག་པ་ནི་དབྱིངས་ལ། རྣམ་པར་ཤེས་པ་མ་སྤངས་གནས་སུ་དག་པ་
:|:#



མཛོད་ལྷ་འགྲེལ།
13
ཡེ་ཤེས་ཏེ། གཉིས་སུ་མེད་པར་མཚན་མ་མེད་པའི་རྣམ་པ་ཡེ་ཤེས་སུ་ཤེས་པ་ནི། ཟག་
མེད་ཀྱི་ཕུང་པོའོ། །དེ་ལ་གྲངས་ནི་ལྔ་ཁོ་ན་སྟེ། དྲུག་མི་དགོས་བཞིར་མི་འདུས་ཕྱིར་
ལྔ་ཁོ་ནའོ། །གོ་རིམ་ནི་ཅི་ལྟར་རིམ་པ་བཞིན་དུ་གོ་སླ་བའི་ཕྱིར། རིམ་པ་བཞིན་དུ་
ཞེས་འབྱུང་ངོ༌། །དེ་ལ་དང་པོ་མདོར་བསྟན། མདོ་ལས་རྩ་བ་བྱེ་བྲག་ཏུ་བསྟན། བྱེ་
བྲག་ལས་རྒྱས་པར་བཤད་དེ། གཟུགས་ཀྱི་ཕུང་པོ་བཅོ་ལྔས་བསྟན། །ཚོར་བའི་ཕུང་
པོ་གསུམ་གྱིས་བསྟན། །འདུ་ཤེས་ཕུང་པོ་གསུམ་གྱིས་བསྟན། །འདུ་བྱེད་ཕུང་པོ་ལྔ་
བཅུ་རྩ་གཅིག་བསྟན། །རྣམ་ཤེས་ཕུང་པོ་བརྒྱད་ཀྱིས་བསྟན། །ཞེས་པ། རྒྱུ་གཟུགས་
བཞི་དང་། འབྲས་བུའི་གཟུགས་བཅུ་གཉིས་བསྟན། ཚོར་བའི་བདེ་སྡུག་གཉིས་ཀྱིས་
བསྟན། འདུ་ཤེས་རྒྱ་ཆེ་ཆུང་གསུམ་གྱིས་བསྟན། འདུ་བྱེད་སེམས་དང་ལྡན་པ་དང་།
མི་ལྡན་པ་ལྔ་བཅུ་རྩ་གཅིག་བསྟན། རྣམ་ཤེས་ཚོགས་ཀྱང་བརྒྱད་ཀྱིས་བསྟན་ནོ། །གོ་
རིམ་དག་ནི་ཡོངས་སུ་གསལ། །བདག་དང་བདག་གི་དངོས་པོ་བརྗོད། །ཅེས་པ། དང་
པོ་གཟུགས་ནས་གོ་རིམ་ཅི་བཞིན་དུའོ། །དེ་ལྟར་བསྟན་པ་ཅི་ལྟར་ཞེ་ན། གོ་རིམ་དང་
གསལ་བས་གོ་སླ་ཞིང་ཁོང་དུ་ཆུད་པ་སླའི་ཕྱིར་རོ། །ཇི་ལྟར་སླ་ཞེ་ན། གཟུགས་ནི་སྣང་
ལ་ཡོར་བས་ཤིན་དུ་གོ་སླ་བའི་ཐོག་མར་བསྟན་ནོ། །ཚོར་བ་ནི་ངའི་ལུས་ཕྱི་ནང་བདེ་
སྡུག་སྤྱད་ཚོར་ལ་སོགས་པ་རགས་པས་དེ་འོག་ཏུ་བསྟན། འདུ་ཤེས་ནི་སྒྲི་༼དགྲ༽དང་
གཉེན་དང་བདག་ཏུ་འདུ་ཤེས་པས། དེའི་འོག་ཏུ་བསྟན། འདུ་བྱེད་ནི་ཡིད་ཀུན་ཏུ་
གཡོ་སེམས་བདག་ཉིད་ཀྱི་དེའི་འོག་ཏུ་བསྟན། རྣམ་པར་ཤེས་པ་ནི། ཤེས་པ་ཆ་ཕྲ་
ཞིང་རྒྱུ་གཞན་བས་ཐ་མར་བསྟན་ནོ། །དེས་ན་གྲངས་ཀྱང་ལྔ་ཁོ་ནར་ངེས་ཏེ། སེམས་
ཅན་མ་རིག་པ་རྣམས་བདག་དང་བདག་གིར་ལྟ་ཞིང་འཛིན་པའི་ཞེན་པ་ཟློག་པའི་



34
སངས་རྒྱས་གཡུང་དྲུང་བོན་གྱི་དཔེ་ཚོགས།
ཕྱིར། གྲངས་གོ་རིམ་དེ་ཁོ་ནར་དེ་ལྟར་དུའོ། །དེ་གང་ལྟར་འཛིན་པ་རྣམས་ཅི་ལྟར་ཟློག་
ཅེ་ན། གཟུགས་བདག་ཏུ་བྱས་ནས་བདག་གིས་ཚོར། བདག་གིས་འདུ་ཤེས་སོ། །བདག་
གིས་འདུ་བྱེད་དོ། །བདག་གིས་ཐམས་ཅད་ཀྱི་རྣམ་པར་ཤེས་སོ། །ཟེར་ཟེར་བའི། ཡང་
ན་རྣམ་ཤེས་བདག་ཏུ་བྱས་ཏེ། གཞན་པོ་༼པ༽རྣམས་བདག་གི་བཟུང་ནས། ལྟ་ཞིང་
འཛིན་པར་བྱེད་པ་གང་ཡིན་པ་དེ་དག་ནི། ཤེས་པའི་དོན་དང་མ་མཇལ་བ་སྟེ། ཡང་
དག་པའི་ཤེས་རབ་ཀྱི་མཆོད་པའོ། །དེའི་ཕྱིར་ན་ཡང་ལྔ་ཁོ་ནར་ངེས་སོ། །དྲུག་གི་
གམ་གཞིར་བྱས་ནས། མི་དགོས་པ་ལས་འདུས་པས་ལྔ་ཀ་ཁོ་ནར་ངེས་སོ།།
དོན་གཉིས་པ་རྒྱས་པར་བསྟན་ཏེ། གཟུགས་ལ་སོགས་པ་ལྔ་ཁོ་ན་ལ་རྒྱས་པར་
བསྟན་ཏེ། གཟུགས་ཀྱི་ཕུང་པོ་བཅོ་ལྔ་བསྟན། །ཞེས་པ། རླུང་གི་ཁམས་དང་། མེ་ཡི་
ཁམས་དང་། ཆུ་ཡི་ཁམས་དང་། ས་ཡི་ཁམས་དང་། མིག་གི་དབང་པོ་དང་། རྣ་བའི་
དབང་པོ་དང་། སྣའི་དབང་པོ་དང་། ལྕེའི་དབང་པོ་དང་། ལུས་ཀྱི་དབང་པོ་དང་།
གཟུགས་དང་། སྒྲ་དང་། དྲི་དང་། རོ་དང་། རེག་དང་། རྣམ་པར་རིག་བྱེད་མ་ཡིན་པ་
དང་བཅོ་ལྔའོ། །དེ་རེ་རེ་ལ་རྒྱས་པར་བསྟན་ན། །རླུང་གི་ཁམས་ལྔ་བསྟན་པ། །ཞེས་པ།
ཡང་ཞིང་གཡོ་བ་རླུང་གི་རླུང་། །འདེགས་བྱེད་དྲོད་འབེབས་རླུང་གི་མེ། །ཐོག་ཐོག་
འཁོར་ལོ་རླུང་གི་ས། །མི་སྣང་དངོས་མེད་ནམ་མཁའ་འོ། །ཞེས་པ། ཡང་པས་གཡོ་
ཞིང་སྤྱོད་པ་ནི་རླུང་གི་ཡང་རླུང་ཡིན་ལ། འདེགས་ཤིང་བསྐྱེད་པར་དྲོད་འབེབས་པ་
ཉམས་སུ་མྱོང་པ་ནི་རླུང་གི་མེའོ། །རླུང་གི་བསིལ་བའམ་གདང་པ་རེག་པས་ཉམས་
སུ་མྱོང་པ་ནི་རླུང་གི་ཆུའོ། །རླུང་གི་འབྱུང་བ་དང་རི་རབ་དང་གླིང་བཞི་ལ་སོགས་
པ་འདེགས་པའི་སྟོབས་ཆེ་བས་རླུང་གི་སའོ། །རླུང་ལ་སྣང་བ་ནི་དངོས་པོ་མེད་ཅིང་



35
མཛོད་ལྷ་འགྲེལ།
རླུང་གསོ་བྱེད་པས་རླུང་གི་ནམ་མཁའོ། །དེ་ལྟར་འབྱུང་བ་རེ་རེ་ལ་འབྱུང་བ་ལྔ་ལྔ་
བསྟན་པ་འདི་ངོ་བོའི་སྒོ་ནས་ཚང་ངམ། ལས་ཀྱི་སྒོ་ནས་ཚང་ཞེ་ན། ངོ་བོའི་སྒོ་ནས་
མ་ཚང་ལ། ལས་དང་མཚན་ཉིད་ཀྱི་སྒོ་ནས་བརྩིས་ནས་ཚང་སྟེ། དེ་ལ་ངོ་བོ་མེད་ན་
ལས་དང་མཚན་ཉིད་ཀྱང་བརྩི་བའི་གཞི་མེད་པའི་ཕྱིར་རོ། །མེ་ཡི་ཁམས་ལ་ལྔ་བསྟན་
ཏེ། །ཚ་བ་བསྲེག་པ་མེ་ཡི་མེ། །རླབས་ཀྱི་སྤྱོད་༼བསྐྱོད༽པ་མེའི་རླུང་། །མཉེན་ལྕགས་
འཁྲིལ་པ་མེ་ཡི་ཆུ། །ཆགས་པའི་འཁོར་ལོ་མེ་ཡི་ས། །དངོས་མེད་འོད་ནི་ནམ་མཁའ་
འོ། །ཞེས་པ། མེའི་ཁམས་ལ་འབྱུང་བ་ཚང་སྟེ། ཚ་ཞིང་གང་གི་དངོས་པོ་སྲེག་པ་མེ་
ཡི་ཁམས། །ཞེས་བྱའོ། །མེ་ལྕེའི་རླབས་ཀྱིས་བསྐྱོད་ཅིང་འདེགས་པ་ནི་མེ་ཡི་རླུང་ངོ་། །མེ་
ཡང་མཉེན་ལྕུགས་འཁྲིལ་ཅིང་འདུས་ཏེ་རླན་བྱུང་བས་མེའི་ཆུའོ། །མེ་དང་དངོས་
པོར་སྣང་ཞིང་ཆགས་པའི་འཁོར་ལོས་གཞན་འདེགས་པས་མེའི་སའོ། །མེ་འོད་ཀྱི་རང་
བཞིན་དུ་སྣང་བས་ཆུ་མ་ཡིན་པ་གཞན་གེགས་མི་བྱེད་པས་ནམ་མཁའོ། །ཆུའི་ཁམས་
ལྔ་སྟེ། གཤེར་ཞིང་རླན་པ་ཆུ་ཡི་ཆུ། །རྦ་དྲག་ཤུགས་ཆེན་ཆུ་ཡི་རླུང་། །བག་ལ་ཀུན་སྡུད་
ཆུ་ཡི་མེ། །དབང་སྡུད་འཁོར་ལོ་ཆུ་ཡི་ས། །ཆུ་རླན་སྐམ་དང་ནམ་མཁའི་ཚུལ། །ཞེས་
པ། ཆུ་གཤེར་ཞིང་རླན་དེ་སྡུད་པ་ཆུ་ཡི་ཡང་ཆུའོ། །ཆུའི་རྦ་དྲག་ཅིང་རླབས་སུ་བསྐྱོད་
པས་དེ། ཤུགས་དང་ལྡན་པས་ནི་ཆུ་ཡི་རླུང་ཞེས་བྱའོ། །ཆུའི་བག་ལ་ཉ་སྦལ་ལ་སོགས་
གནས་ཅིང་། མེ་ཏོག་ལ་སོགས་སྐྱེ་བ་ནི། ཆུ་ཡི་མེ་བྱའོ། །ཆུ་འཁོར་ལོ་ཆེན་པོ་ཐམས་
ཅད་སྡུད་ཅིང་འདེགས་པ་ནི་ཆུའི་སའོ། ཆུ་རང་ལ་རང་བཞིན་མེད་དེ་རླན་གཤེར་
སྐམ་པས། གཞན་གྱི་གེགས་མི་བྱེད་པ་ནི་ཆུའི་ནམ་མཁའོ། །སའི་ཁམས་ལ་ལྔས་
བསྟན་པ། སྲ་བརྟན་མི་འགྱུར་ས་ཡི་ས། གཡོ་ཞིང་འགུལ་བསྐྱོད་དུ་བཏུལ་བས་ས་ཡི་



36
སངས་རྒྱས་གཡུང་དྲུང་བོན་གྱི་དཔེ་ཚོགས།
a
རླུང་ངོ་། །ས་དྲོད་ལས་སྐྱེ་བ་དང་། ས་ཡི་དྲོད་ཀྱིས་སྐྱོབ་པས་ན་ས་ཡི་མེ་བྱའོ། །ས་ཡི་
རང་བཞིན་གྱི་སེར་རླན་ལས་གཞན་སྐྱེ་ཞིང་། ས་དང་པོར་འདུས་པས་ན་ཆུའོ། །ས་ཡི་
རང་བཞིན་ཡང་དག་པས་ན། རྡུལ་ཕྲན་ཙམ་ཡང་མི་གནས་པས། གཞན་སྐྱེ་བའི་ས་
ཡི་གེགས་མི་བྱེད་པས་ནམ་མཁའ་འོ། །དེ་བཞིན་དུ་འབྱུང་བ་རེ་རེ་ལ། འབྱུང་ཆུང་
ལྔ་ལྔ་ཡོད་པར་བསྟན་པ་ནི། ཡོད་ནི་ངོ་བོ་ཡོད་དེ། བརྟག་ནི་ལས་དང་མཚན་ཉིད་ཀྱི་
སྒོ་ནས་བརྟག་གོ །འབྱུང་ཞེས་བྱ་བ་ནི། མ་བྱུང་བས་དུས་ནས་བྱུང་པས་འབྱུང་ཡིན་
ཏེ། ལྷག་ཅིག་འབྱུང་བས་འབྱུང་བའོ། །ཐམས་ཅད་འབྱུང་བས་ཀྱང་འབྱུང་བ་བྱའོ། །འབྲས་
བུ་བཅུ་གཅིག་འབྱུང་བས་ཀྱང་འབྱུང་བའི། ཆེན་པོ་ནི་གནས་པའི་གཞི་ཆེ་བ་
དང་། བསྐྱེད་པས་རྒྱུ་ཆེ་བས་ཆེན་པོ་བྱའོ། །ད་ནི་འབྲས་བུ་བཅུ་གཅིག་བསྟན་
ཏེ། དེ་ལ་ཡང་གསུམ་སྟེ། དབང་པོ་ལྔ་ཡི་གཟུགས་དང་། ཡུལ་ལྔའི་གཟུགས་དང་།
རྣམ་པར་རིག་བྱེད་མ་ཡིན་པའི་གཟུགས་དང་གསུམ་མོ། །དེ་ལ་མིག་གི་དབང་
པོ་བསྟན་པ་ལ་ལྔ་སྟེ། ཁ་དོག་དེ་བཞིན་གསལ་བ་དང་། །གཟུགས་ལ་དང་བས་
མཉམ་སྦྱོར་དང་། །གམ་རྒྱང་ལྟ་བུ་རྣོ་གསལ་དང༌། །ཀུན་རྟོགས་མཐོང་ཁྱབ་འོད་
གསལ་དང་། གཟུགས་ཀུན་མཁའ་དག་དང་ལྔའོ། །ཞེས་པ། ཁ་དོག་གི་རྣམ་པ་ཁོ་
ན་ལ་གསལ་ལ་གསལ་བར་གཅོད་པ་དང་། གཟུགས་དང་པོ་ལ་མཉམ་པར་སྦྱོར་
བས་མིག་གི་དབང་པོ་གསལ་བར་སྣང་དུ་རུང་བའོ། །གམ་དང་རྒྱང་ལ་ལྟ་ཞིང་
ཤིན་དུ་མྱུར་ལ་རྣོ་བ་གསལ་བར་དག་པར་གནས་སོ། །ཡུལ་མ་ལུས་པ་མཐོང་
ཞིང་ཁྱབ་སྟེ་མཁའ་ལྟར་གསལ་དག་པའོ། །གཟུགས་རྣམ་པ་ཀུན་ཡང་དག་པར་
མཁའ་དང་འདྲ་བར་གསལ་དག་པར་རྟོགས་པའོ།།



མཛོད་ལྷ་འགྲེལ།
ད་ནི་རྣ་བའི་དབང་པོ་ལྔ་བསྟན་པ། སྣང་སྲིད་ཀུན་གྲགས་གསང་ཆེན་དང་། །སྒྲ་ལ་
དང་པོས་མཉམ་སྦྱོར་དང་། །ཕྱོགས་བཅུའི་འཁོར་ལོ་གནས་སྒྱུར་དང་། །རྒྱང་གྲགས་རྣ་
སྙན་དར་བུ་དང་། །ཚིག་གི་ཚོགས་རྣམས་གསུང་དག་ལྔའོ། །ཞེས་པ། །ཚངས་པའི་རྣ་
བའི་དབང་པོ་རང་བཞིན་སྣང་སྲིད་ཀུན་གྱི་སྒྲ་གྲག་ཐོས་པ་དང་། སྒྲ་ཐོས་པས་དབང་
པོ་མཉམ་དུ་སྦྱོར་བར་ཤེས་པ་དང་། དག་པའི་རྣ་བ་དབང་པོས་ཕྱོགས་བཅུ་ན་གྲགས་
པ་ཐམས་ཅད། གང་ཡང་ཐོས་པའི་འཁོར་ལོ་ལྟར་གནས་བསྒྱུར་ནས། ཐོས་པའི་རྣ་
བའི་དབང་པོ་དང་། ལྷའི་རྣ་བས་རྒྱང་གྲགས་འདས་པ་ཐོས་པ་དང་། ཚིག་གི་ཚོགས་
རྣམས་ཡང་དག་པའི་གསུང་དག་པར་ཤེས་པས། རྣམ་པར་དག་པའི་གསུང་ཐོབ་པའི་
གཡུང་དྲུང་སེམས་དཔའི་རྣ་བའོ། །སྣ་ཡི་དབང་པོ་ལྔ་བསྟན་པ། ངད་ལྡན་ཀུན་གསལ་
དབང་པོ་དང་། །དྲི་ལ་མཉམ་སྦྱོར་དབང་པོ་དང་། །རྒྱུན་འཇུག་ཀུན་རྣམ་དབང་བསྒྱུར་
དང་། །ཀུན་ལ་དྲི་ཚོར་ཡིད་འོང་དང་། །དྲི་ཀུན་མཁའ་འདྲ་དག་པ་ལྔའོ། །ཞེས་པ།
རང་བཞིན་ཚངས་པའི་སྣས་དྲི་དང་ངད་ཀུན་ཡང་རྒྱང་གྲགས་དང་དཔག་ཚད་ཀྱི་
དྲི་གསལ་བར་ཚོར་བ་དང་། དྲིའི་རྣམ་པ་ལ་སྣ་ཡི་དབང་པོ་དང་པོར་སྦྱར་བས་སྣ་ཡི་
དབང་པོའོ། །དྲི་ཡི་རྣམ་པ་ཐམས་ཅད་སྣའི་དབང་པོ་རྒྱུན་འཇུག་པས། དྲིའི་མཚོའོ་
དབང་བསྒྱུར་བའི་དབང་པོ་དང་། གང་གི་རྣམ་པ་ཀུན་གྱི་དྲི་ཡིད་དུ་འོང་བ་ཚོར་
བར་ལྷའི་སྣའི་རང་བཞིན་ཚངས་པའི་དབང་པོའོ། །དྲིའི་རྣམ་པ་ཀུན་ཡང་དག་པས་
ན་མཁའ། དྲིའི་རྣམ་པར་ཤེས་པས། དག་པ་གཤེན་གྱི་སྣའི་དབང་པོ་ཡིན་ནོ། །ལྕེ་
ཡི་དབང་པོ་༼ལྔ༽བསྟན་པ། ཀུན་གྲོལ་དབང་པོའི་འཁོར་ལོ་དང་། རོ་ལ་དང་པས་
མཉམ་སྦྱོར་དང་། གསོ་བྱེད་ཀུན་བསྐྱེད་སྲོག་འཛིན་དང་། ཀུན་ལ་བདེ་སྟོང་ཁྱབ་



g
སངས་རྒྱས་གཡུང་དྲུང་བོན་གྱི་དཔེ་ཚོགས།
གསལ་དང་། ཡིད་བཞིན་རོ་མཆོག་མཁའ་འདྲའོ། །ཞེས་པ། ལྷའི་ལྗགས་རྣམ་པར་
ཀུན་ལ་གྲོལ་བའོ། །རོའི་རྣམ་ལ་༼པ་ལ༽དང་པོར་སྦྱོར་བའོ། །རོ་མཆོག་གི་གཟུགས་
བསྐྱེད་ཅིང་སྲོག་འཛིན་པའོ། །ཐམས་ཅད་ཅི་ལྟར་འདོད་པ་བཞིན་བདེ་བར་སྟོན་
ཅིང་གོ་བར་བྱེད་པའི་ཁྱད་པར་གསལ་བའོ། །ཡིད་ལ་ཅི་ལྟར་བཞེད་པ་ལ་རོལ་པའི་
ལྕེ་དེས། རོ་མཆོག་མྱོང་མཉམ་ནམ་མཁའ་ལྟར་མཁྱེན་པའོ།།
ལུས་ཀྱི་དབང་པོ་ལྔ་བསྟན་པ། ཀུན་ལ་དབང་ཆེན་སྣང་ཡོར་དང་། །རེག་ལ་
དང་པས་མཉམ་སྦྱོར་དང་། །བྱ་བ་བྱེད་པའི་བདག་ཉིད་དང་། །གསལ་བའི་བདག་ཉིད་
བདེ་འདེགས་དང་། །དལ་འབྱོར་ཐོབ་པའི་བདེ་ལྡན་ལྔའོ། །ཞེས་པ། དབང་པོ་དེས་
ཀུན་བསྡུས་ཏེ་ཀུན་གྱི་རྟེན་གཞིར་གྱུར་པས་ནི་ཀུན་སྡུད་དེ། སྣང་བ་བརྟན་ལ་ཡོར་བ་
གཟུགས་སོ། །དབང་པོ་དེས་རེག་གི་རྣམ་པ་ཀུན་དང་པས། གཉིས་སུ་མེད་པས་མཉམ་
སྦྱོར་བའི་གཟུགས་དང་པོའོ། །དབང་པོ་དེས་གཟུགས་རྗེས་སུ་རྩོལ་བར་བྱེད་པའི་
བདག་ཉིད་དེ། བྱ་བ་ནི་ལས་བྱེད་པ་རྩོལ་བའོ། །གཟུགས་གཡོས་པས་མཉམ་པའི་རྣམ་
པའི་ཀུན་བདེ་བར་འདེགས་པའོ། །ལྷའི་གཟུགས་ཀྱི་རང་བཞིན་རྣམ་པར་དག་པ་ཐོབ་
པས། རེག་པ་ལྡོག་མེད་ཀྱི་དལ་འབྱོར་ཐོབ་པའོ། །ཡིད་སྔོན་དུ་བཏང་བའི་བསམ་པས་
ལུས་བདེ་བ་ལྡན་པས་ནི། ལུས་ལ་བརྟེན་པའི་བསམ་པ་གཞན་དུ་འགྲོ་བའི་གནས་སུ་
ཕྱིན་པར་བྱེད་པའོ། །དལ་བ་ནི་བསོད་ནམས་དང་སྐལ་བ་ཅན་ནོ། །འབྱོར་པ་ནི་དགེ་
བ་དང་སྤྲད་པས་ཏེ། ཐོབ་པ་དགེ་བ་དང་སྤྲད་པས་བདེ་བ་ཐོབ་པའོ། །ལྡན་པ་ནི་དུས་
རྟག་ཏུ་མི་འབྲལ་བའོ།།
ད་ནི་ཡུལ་གྱི་གཟུགས་ལྔ་བསྟན་ཏེ། གཟུགས་ཀྱི་རང་བཞིན་ལྔ་བསྟན་པ། །ཁ་དོག་



མཛོད་ལྷ་འགྲེལ།
སེམས་
རྣམ་ལྔ་འདྲེས་ཚོན་དྲུག །དབྱིབས་ནི་རྒྱུ་སྤྲོས་རྡུལ་ཡིག་དང་། །འབྱུང་བ་བཞིས་
ཀུན་འབྱུང་བ་དང་། །གཟུགས་ཅན་རྣམ་པར་རིག་བྱེད་དང་། །གཟུགས་དང་དབང་
པོ་མཉམ་སྦྱོར་ལྔའོ། །ཞེས་པ། དཀར་པོ་ལ་སོགས་པ་ལྔ་ནི་རྣམ་པ་ལྔ་ལ། ལྗང་ཁུ་ལ་
སོགས་པ་ནི། འདྲེས་པའི་ཚོན་དང་དྲུག་གོ །དེ་དྲུག་ནི་ཁ་དོག་གི་གཟུགས་སོ །དབྱིབས་ནི་
རིང་ཐུང་ཟླ་གམ་གྲུ་བཞི། ཆེ་བ་ཆུང་བ་ཟླུམ་པོ་གྲུ་གསུམ། སྦོམ་པོ་ཕྲ་མོ་ལ་སོགས་ནི།
རྒྱུ་ལས་སྤྲོས་པ་རྡུལ་དུ་ཡི་གེའི་གཟུགས་ལ་སོགས་པའོ། །དེ་ཡང་འབྱུང་བ་བཞི་ནི་རྒྱུ་
ཡི་གཟུགས་བཞི་ལ། བཞིས་བསྐྱེད་པའི་གཟུགས་ལ་བརྟེན་ནས། རྣམ་པར་གང་རེག་
པར་བྱེད་པ་རིག་བྱེད་དོ། ། ཁྱད་དུ་བསམ་པ་སེམས་ཀྱི་སྡོམ་པ་ཚུལ་ཁྲིམས་དགེ་བའི་
ཚོགས་ཡིན་ཏེ། དེ་ཡང་གཟུགས་དབྱིབས་ཀྱི་རྣམ་པ་བརྟན་༼བསྟན༽ནས།
ཅན་མ་རིག་པ་ནི་རྣམ་པར་རིག་བྱེད་དོ། །སེམས་ཅན་སྡོམ་པ་བསྲུང་བ་རིག་པར་བྱེད་
པ་དང་བཅས་པའོ། །དབང་པོ་དང་པོ་མཉམ་པའི་དུས་སུ་གསལ་བར་སྣང་ནས་རྣམ་
པར་ཤེས་པ་བསྐྱེད་ངེས་སོ། །དེ་ནི་དབང་པོ་གསལ་བ་སྐར་ཁུང་མ་དོད་པ་ལས་དཀར་
ཏེ་བསྟན་པའོ།།
སྒྲ་ཡི་རང་བཞིན་ལྔ་བསྟན་པ། ཤེས་པས་ཟིན་པ་ནང་གི་སྒྲ། །མ་ཟིན་རྒྱུ་མཐུན་
ཕྱི་ཡི་སྒྲ། །བྱེད་པས་བྱས་བསྐྱེད་གཉིས་ཀའི་སྒྲའོ། །སྒྲ་ཅན་རྣམ་པར་རེག་བྱེད་དང་། །སྒྲ་
དང་དབང་པོ་མཉམ་སྦྱོར་ལྔའོ། །ཞེས་པ། ཤེས་པས་ཟིན་པ་ངག་གི་སྒྲའི་རྣམ་པ་ནི་
ནང་གི་སྒྲའོ། །མ་ཟིན་པ་ཕྱི་རོལ་དུ་བྱུང་བ་ལ་སོགས་པའི་སྒྲ་ནི་ཕྱིའི་སྒྲའོ། །ཟིན་པ་
ལག་པས་བསྐྱོད་ནས་རྔ་སྒྲ་ལ་སོགས་པ་བྱུང་བ་ནི། གཉིས་ཀའི་སྒྲའོ། །སྒྲ་སྐད་ཀྱི་
དོན་གྱིས་གཞན་གྱི་སེམས་ཤེས་པའི་སྒྲ་ནི་སྒྲ་རྣམ་པར་རིག་བྱེད་དོ། །སྒྲ་དང་དབང་



40
སངས་རྒྱས་གཡུང་དྲུང་བོན་གྱི་དཔེ་ཚོགས།
པོ་མཉམ་པའི་རྣམ་པར་ཤེས་པ་སྐྱེ་བ་ནི་མཉམ་དུ་སྦྱོར་བ་སྟེ། གསང་བ་འོན་ཆེན་མ་
གཏོགས་སོ།།
དྲི་ཡི་རང་བཞིན་ལྔ་བསྟན་པ། ཡིད་འོང་ངད་ལྡན་དྲི་ཞིམ་དང་། །ཡིད་འཇུག་
ངད་ལྡན་དྲི་མི་ཞིམ། །དེ་ལས་གཞལ་བས་དྲི་དག་དང་། །དྲི་ཅན་རྣམ་པ་རིག་བྱེད་
དང་། །དྲི་དང་དབང་པོ་མཉམ་སྦྱོར་ལྔའོ། །ཞེས་པ། དྲིའི་རྣམ་པ་ཡིད་དུ་འོང་བ་དང་།
ངད་དང་ལྡན་པ་སེམས་དང་མཐུན་པ་དྲི་ཞིམ་པ་དེ་དག་ལ་སེམས་འཕང་མཐོ་བ་
སྐྱེའོ། །ཡིད་དང་མི་མཐུན་པ་ཡིད་འཇུག་ངད་མི་ཞིམ་པ་ལ་སེམས་འཕང་མི་མཐོ་
སྟེ་བྱིང་བའོ། །དེ་ལས་གཞན་པ་ནི་ཞིམ་མི་ཞིམ་གཉིས་ཀ་མེད་པའི་དྲི་བཏང་སྙོམས་
དང་། དབང་པོ་དང་པས། དྲིའི་རྣམ་པ་གང་ལ་ཡང་རྣམ་པ་རིག་གམ་ཤེས་པའོ། །ཡུལ་
དྲི་དང་སྣའི་དབང་པོ་གཉིས་མཉམ་དུ་སྦྱོར་བའི་རྣམ་པར་ཤེས་པ་སྐྱེ་ནུས་པ་ནི།
དབང་པོའི་སྐར་ཁུང་མ་དོད་པ་དག་མ་དག་པ་ནི་མ་གཏོགས་པའོ།།
རོ་ཡི་རང་བཞིན་ལྔ་བསྟན་པ། བདའ་མངར་ཁ་འཁྱུག་རོ་བཅུད་དང་། །སྐྱུར་
རྩུབ་ལན་ཚྭའི་རོ་བཅུད་དང་། །བསྐ་སླ་གཞན་པའི་དྲོ་༼བྲོ༽ཉིད་དང་། །རོ་ཅན་
རྣམ་པར་རིག་བྱེད་དང་། །རོ་དང་དབང་པོ་མཉམ་སྦྱོར་ལྔའོ། །ཞེས་པ། བདའ་བ་དང་
མངར་བ་ཁ་བ་དང་འཁྱུག་པའི་རོ་བཅུད་ནི། འབྱུང་བ་ཆུ་ཤས་ཆེ་བའོ། །སྐྱུར་བ་དང་
རྩུབ་པ་དང་། ལན་ཚྭའི་རང་བཞིན་འབྱུང་བ་མེ་དང་ས་ཤས་ཆེའོ། །བསྐ་སླ་ནི་ས་དང་
ཆུ་ཤས་ཆེ་ལ། གཞན་པའི་རོ་ནི་རླུང་ཤས་ཆེ་བའོ། །རོའི་རྣམ་པ་ཅན་དུ་འགྱུར་ཅི་ལྟར་
གནས་པར་རིག་ཅིང་ཤེས་པ་ནི། རིག་བྱེད་དོ། །རོ་དང་དབང་པོ་དུས་མཉམ་པར་སྦྱོར་
བར་གནས་པ་དེ་ཤེས་པ་སྐྱེ་བ་ནི། ལྐུགས་པ་ཁ་སྣ་དང་དབང་པོ་མཉམ་པ་མ་གཏོགས་



མཛོད་ལྷ་འགྲེལ།
41
སོ།།
རེག་གི་རང་བཞིན་ལྔ་བསྟན་པ། གྲང་དྲོ་འཇམ་རྩུབ་རེག་བྱ་དང་། །འགྲང་
བཀྲེས་སྐོམ་ངོམས་རེག་བྱ་དང་། །ལྕི་ཡང་ན་ཚའི་རེག་བྱ་དང་། །རེག་བྱས་རྣམ་པར་
རིག་བྱེད་དང་། །རེག་དང་དབང་པོ་མཉམ་སྦྱོར་ལྔའོ། །ཞེས་པ། གྲང་བ་ཆུ་ཤས་ཆེ་
ལ་འཇམ་པ་ནི་ཀུན་སྙོམས་པའོ། །རྩུབ་ན་ས་ཤས་ཆེ་བའོ། །འགྲང་པ་ས་ཤས་ཆེ་བ་
ལ། བཀྲེས་པ་རླུང་ཤས་ཆེ་ལ། དབང་པོ་སྐོམ་མེ་ཤས་ཆེ་བའོ། །ངོམས་ནི་ཆུ་ཤས་ཆེ་
བའོ། ལྕི་བ་ནི་ས་ཆུ་ཤས་ཆེ་ལ། ཡང་བ་ནི་རླུང་ཤས་ཆེ་བའོ། །ན་ཚ་མི་བདེ་བ་རྣམས་
ནི། འབྱུང་བ་བཞི་ཆ་མ་སྙོམས་པ་ལས་གྱུར་པའོ། །རེག་བྱའི་རྣམ་པ་ལ། དབང་པོ་ཅི་
བཞིན་དུ་རེག་པ་སྟེ། ན་ཚ་སྡུག་བསྔལ་དང་། བདེ་ཡང་དགའ་བསྐྱེད་དང་། གང་མིན་
བཏང་སྙོམས་ཀྱིས་རེག་བྱ་ཅི་བཞིན་དུ་དབང་པོ་རིག་གམ་ཤེས་པ་ལ་བྱའོ། །ཡུལ་རིག་
ལ་དབང་པོ་དུས་མཉམ་དུ་སྦྱོར་བའི་ཤེས་པས་སྐྱེ་བ་ཡིན་ཏེ། མཛེ་ཅན་དང་ཤ་རོ་མ་
གཏོགས་པའོ།།
ད་ནི་རིག་བྱེད་མ་ཡིན་པའི་གཟུགས་བསྟན་ཏེ། རིག་བྱེད་མ་ཡིན་ལྔ་བསྟན་
པ། །རིག་བྱེད་ཏིང་འཛིན་འབྱུང་གཟུགས་དང་། །བསྟན་དུ་མེད་པ་ཐོགས་མེད་དང་། །ཟིན་
ཀྱང་ཟིན་པར་མི་བྱེད་དང་། །བསམ་གཏན་བཞིས་བསྐྱེད་རིག་མི་བྱེད། །ཀུན་འདུས་
ཡིད་ལས་སྤྲུལ་གཟུགས་ལྔའོ། །ཞེས་པ། རྣམ་པར་རིག་བྱེད་མ་ཡིན་པ་ནི། རྣམ་པར་
རིག་བྱེད་དང་། ཏིང་ངེ་འཛིན་ལས་བྱུང་པའི་གཟུགས་ཡིན་ཏེ། འདོད་པའི་ཁམས་
ཀྱི་རིག་བྱེད་མ་ཡིན་པ་ནི། རྣམ་པར་རིག་བྱེད་ལས་བྱུང་བ་དང་། གཟུགས་ཁམས་ཀྱི་
རིག་བྱེད་མ་ཡིན་པ་ནི། ཏིང་འཛིན་རྒྱུར་བྱས་པའོ། །རིག་བྱེད་མ་ཡིན་པ་ནི། དངོས་



42
སངས་རྒྱས་གཡུང་དྲུང་བོན་གྱི་དཔེ་ཚོགས།
སུ་ནི་ཚུལ་ཁྲིམས་དང་བསམ་གཏན་རྒྱུན་མ་ཆད་པར་གནས་པའོ། །དེའི་བསམ་པ་
གཞན་གྱི་རིག་མི་བྱེད་པས། གཞན་གྱིས་རིག་པ་མི་ཤེས་པ་ཡིན་ནོ། །དེ་ཡང་དང་ལ་
རིག་བསྟན་ཏེ། སྡོམ་པའམ་ཚུལ་ཁྲིམས་སུ་དམ་བཅས་པས་ནི་རིག་བྱེད་ཡིན་ཏེ། དེ་
ལ་ཐམས་ཅད་ཉིས་བརྒྱ་༼ལྔ༽བཅུ་སྲུང་བའི་ཚུལ་ཁྲིམས་དང་། ཚོགས་འགའ་ཙམ་
བསྲུང་བའི་ཚུལ་ཁྲིམས་དང་། ཕལ་ཆེར་བསྲུང་བའི་ཚུལ་ཁྲིམས་དང་། སྣ་འགའ་
ཙམ་བསྲུང་བའི་ཚུལ་ཁྲིམས་དང་བཞིའོ། །དེ་ལ་ཐམས་ཅད་བསྲུང་བ་ནི། ཚུལ་
ཁྲིམས་ཉིས་བརྒྱ་ལྔ་བཅུ་རྫོགས་པའོ། །ཚོགས་འགའ་ཙམ་བསྲུང་བ་ནི་ཕྱིན་ལོག་བཅུ་
བསྲུང་བའོ། །སྣ་འགའ་ཙམ་བསྲུང་བ་ནི་སྲོག་གཅོད་པ་དང་རྩེ་བ་ལྔ་པོ་བསྲུང་བའོ། །ཕལ་
ཆེར་བསྲུང་བ་ནི། ཉིས་བརྒྱ་ལྔ་བཅུ་ལས་རྩ་བར་བཅས་པ་བསྲུང་། དེ་དག་རེ་རེ་ལ་
ཡང་རྣམ་པ་གཉིས་སུ་བསྲུང་སྟེ། དུས་སུ་བཅད་ནས་བསྲུང་བ་ནི། གང་ཚེ་མ་བརྗེས་
ཀྱི་བར་དེར། དུས་དྲུག་བརྒྱད་ལ་སོགས་པར་བསྲུང་བའོ། །དུས་དང་ཚིགས་སུ་བཅད་
ནས་བསྲུང་བའོ། །ཚེ་རབས་སུ་བསྲུང་བ་ནི་ཚེ་མ་འདས་ལུས་མ་བརྗེས་ཀྱི་བར་དུ་
བསྲུང་བའོ། །དེ་དག་ལ་སྲུང་ཐབས་རྣམ་པ་གསུམ་སྟེ། ལུས་ངག་ཡིད་གསུམ་གྱི་སྒོ་
ནས། སྡིག་པ་མི་དགེ་བ་སྤངས་ཏེ་བསྲུང་པ་དང་། དགེ་བའི་བསམ་སྤྱོད་བླངས་ཏེ་
སྤྱོད་པ་དང་། དོན་གཉིས་སུ་མེད་པ་མཉམ་པའི་ངང་ལ་བཞག་སྟེ། སྡོམ་པར་གནས་
པའོ། །དེ་དག་ལས་དེ་སྐྱེས་པ་ནི། རྣམ་པར་རིག་བྱེད་ཚུལ་ཁྲིམས་ལ་སྐྱེས་པའི་རིག་
བྱེད་མ་ཡིན་པའི་ཚུལ་ཁྲིམས་ཀྱི་སྡོམ་པ་ཡིན་ནོ། །ཏིང་ངེ་འཛིན་གྱི་བསམ་གཏན་
རྒྱུར་བྱས་པ་ནི། གཟུགས་ཁམས་ཀྱི་རྣམ་པར་རིག་བྱེད་དོ། །གཞུང་ལ་ལ་ནས་རྣམ་
པར་རིག་བྱེད་ལ་གཉིས་ཏེ། ལུས་ཀྱི་རིག་བྱེད་དང་། ངག་གི་རིག་བྱེད་དོ། །དེ་གཉིས་



མཛོད་ལྷ་འགྲེལ།
44
ལ་ཡང་ལུས་དགེ་སྡིག་སྤང་བླང་གི་རིག་བྱེད་དང་། ངག་དགེ་སྡིག་སྤང་བླང་གི་རིག་
བྱེད་དང་། ལུང་དུ་མ་བསྟན་པའི་རིག་པར་བྱེད་པ་དང་། གསུམ་རིག་པར་བྱེད་པའོ་
ཞེས་ཟེར་རོ། །རྣམ་པར་རིག་བྱེད་མ་ཡིན་པ་ཡང་གསུམ་སྟེ། འདོད་ཁམས་ཀྱི་རིག་
བྱེད་མ་ཡིན་པ་དང་། གཟུགས་ཁམས་ཀྱི་རིག་བྱེད་མ་ཡིན་པ་དང་། གཟུགས་མེད་ཀྱི་
རིག་བྱེད་མ་ཡིན་པའོ། །དེ་ལ་འདོད་ཁམས་ན་སྤྱོད་པའི་རིག་བྱེད་མ་ཡིན་པ་ནི། དགེ་
བ་དང་མི་དགེ་བ་མ་ཡིན་པའི་རྣམ་པར་རིག་བྱེད་ལས་དེ་བྱུང་པ་ཡིན་ནོ། །དེ་ལ་ཡང་
གཉིས་ཏེ། དྲང་སྲོང་པའི་ཚུལ་ཁྲིམས་དང་། གཡུང་དྲུང་སེམས་དཔའི་ཚུལ་ཁྲིམས་
སོ། །དྲང་སྲོང་པའི་ཚུལ་ཁྲིམས་ནི། ཡོངས་སུ་རྫོགས་པ་ལ་སོགས་པའི་རྣམ་པ་བཞི་
པོ་དེ་ཡིན་ཏེ། དགེ་བའི་རྣམ་པ་སྤྱོད་པའི་ཚུལ་ཁྲིམས་དང་། སྡིག་པའི་རྣམ་པ་སྤང་
བའི་ཚུལ་ཁྲིམས་དང་། སེམས་རང་བཞིན་མེད་པ་ཙམ་ལ་བཞག་པའི་ཚུལ་ཁྲིམས་
སོ། །གཡུང་དྲུང་སེམས་དཔའི་སྡོམ་པ་ནི། ལུས་སྲོག་ལ་མི་ལྟ་འགྲོ་བ་སེམས་ཅན་གྱི་
དོན་མཛད་པས་ཏེ། མཛད་ལུགས་ཀྱང་རྣམ་པ་གསུམ་སྟེ། བསམ་པ་སེམས་ཉིད་ཀྱི་
སྡོམ་པ་དང་མ་བྲལ་པ། སྡིག་སྤྱོད་ཀྱི་སྡིག་པ་མི་དགེ་བ་སྤང་སྟེ། གཞན་དོན་བྱ་བ་དང་
དགེ་བ་མཐར་དབྱུང་བའི་གཞན་བྱ་བ་དང་། དེ་གཉིས་བསྟུན་ཏེ་གཞན་དོན་མཐར་
འབྱིན་དང་གསུམ་མོ། །དེ་དག་ལ་བརྟེན་ནས་བསམ་པ་སྐྱེས་ནས་མངོན་དུ་དགེ་བ་
སྤྱོད་པ་ནི། །རྣམ་པར་རིག་བྱེད་དོ། །སྡིག་པས་སྡུག་བསྔལ་བསྐྱེད་པས་སྐྱིད་ལུག དགེ་
བས་བདེ་བར་ཚོར་ནས་སྤྲོ་བ་སྐྱེས་ནས། དགེ་སྡིག་གཉིས་ཀའི་རྩ་བ་སེམས་ལ་ཐུག་
པར་རིག་ནས། གཡུང་དྲུང་སེམས་དཔའི་སྡོམ་པ་ལ་གནས་པ་ནི། རྣམ་པར་རིག་བྱེད་
མ་ཡིན་ནོ། །གཟུགས་ཁམས་ཀྱི་རྣམ་པར་རིག་བྱེད་མ་ཡིན་པ་དང་། ཟག་པ་མེད་པའི་



44
སངས་རྒྱས་གཡུང་དྲུང་བོན་གྱི་དཔེ་ཚོགས།
རྣམ་པར་རིག་བྱེད་མ་ཡིན་པ་ནི། ཏིང་ངེ་འཛིན་ལས་བྱུང་པ་སྟེ། དེ་ལ་ཡང་གཉིས་སྟེ།
མཚན་མ་སེམས་གཟུགས་ལ་གནས་པ་ནི། བསམ་གཏན་གྱི་སྡོམ་པ་དང་ཟག་པ་མེད་
པའི་སྡོམ་པ་ལས་འབྱུང་བའོ། །ཅི་ལྟར་ཞེ་ན་བསམ་གཏན་དང་པོ་ནས་ལྔ་པའི་བསམ་
གཏན་ལ་སོགས་བྱུང་བ་སྟེ། དེ་ཡང་ཟག་པ་མེད་པ་ཏིང་འཛིན་གྱི་ཕུང་པོ་དང་། ཟག་
པ་མེད་པ་ཏིང་འཛིན་དང་ལྷན་ཅིག་ཏུ་འབྱུང་བའོ། །དེ་ཡི་ངོ་བོ་ནི་བསམ་གཏན་གྱི་
སྡོམ་པ་དང་ཐར་པའི་ལམ་བརྒྱད་ལ་བྱའོ། །དེ་ལྟ་བུའི་བསམ་གཏན་ལ་གནས་པ་དེ་
ཡང་། གཟུགས་ཅིའི་ཕྱིར་མེད་ཅེ་ན། རྒྱུན་དུ་འཇུག་པའི་བསམ་གཏན་རྟག་ཆད་ལ།
རྒྱུན་འཇུག་ཡིད་ཀྱི་གཟུགས་སུ་གནས་ཏེ། འོག་མ་ལྟར་མེད་པས་མེད་ཅེས་བྱའོ། །འདི་
དང་ཕ་གི་ཞེས་དེ་ལ་བསྟན་དུ་མེད་དེ་ཐོགས་རྡུག་མེད་པས། བསྟན་དུ་མེད་ལ་ཐོགས་
པ་མེད་པའོ། །ཟིན་ཀྱང་རིག་པར་མི་བྱེད་དང་། །ཞེས་པ། ཟིན་ཀྱང་རིག་པར་མི་བྱེད་
པ་ནི་ཟག་པ་མེད་པའོ། །བསམ་གཏན་བཞི་པའི་བསྐྱེད་རིམ་མི་བྱེད། །ཅེས་པ། བསམ་
གཏན་བཞི་བསམ་པ་བསྐྱེད་པ་ནི། བསམ་གཏན་བཞི་བའི་ཚུལ་ཁྲིམས་སོ། །ཀུན་
འདུས་ཡིད་ལ་ལས་སྤྲུལ་གཟུགས་ལྔའོ། །ཞེས་པ། དེ་དག་ཐམས་ཅད་ཀུན་ཡིད་ལ་
འདུས་པའི་ཏིང་འཛིན་ཏེ། ཡིད་ལས་སྤྲུལ་པའི་ཏིང་འཛིན་གྱི་གཟུགས་ལྔའི་བྱའོ། །སྲིད་
པའི་མཛོད་ཕུགས་ཀྱི་གཟུགས་ཀྱི་ཕུང་པོ་ཅིའི་ཕྱིར་གཟུགས་ཞེས་བྱ་ཞེ་ན། དབང་
པོ་ཡུལ་དུ་སྣང་ལ་ཡོར་བས་གཟུགས། བཤིག་ཅིང་གཞོམ་རྡུང་བས་གཟུགས། འཕོ་
ཞིང་འགྱུར་བས་གཟུགས་བྱའོ། །དེ་ལ་ཡུལ་དུ་སྣང་ལ་གཞའ་ཚོན་ལ་སོགས་
པའོ། །གཟུགས་མ་ཡིན་པ་ལས་ལོག་སྟེ། དངོས་སུ་བཤིག་ཅིང་གཞོམ་དུ་ཡོད་མེད་དུ་
སྣང་བས་གཟུགས། འཕོ་འགྱུར་སྒྱུ་མར་སྣང་བས་གཟུགས་སོ། །ཅི་འོ་ན་རྣམ་པར་རིག་



མཛོད་ལྷ་འགྲེལ།
45
བྱེད་མ་ཡིན་པ་ནི། ཡུལ་དུ་ཡང་མི་སྣང་ལ་བཤིག་ཅིང་གཞོམ་དུ་མེད་པས། གཟུགས་
སུ་མི་གནས་སོ་ཞེ་ན། དེ་ནི་རྟེན་གཟུགས་ལ་བརྟེན་ནས། རྣམ་པར་རིག་བྱེད་ཀྱི་
ཡུལ། གཞིག་༼བཤིག༽ཅིང་གཞོམ་དུ་ཡོད་པ་ལ་བརྟེན་ནས་བསྐྱེད་པས། རྒྱུད་
ནས་བཏགས་པས་ཏེ། དེ་མེད་ན་དེར་སྐྱེ་མི་རུང་པས། རྒྱུད་དེ་བཏགས་པས་ཁོངས་
སུ་གནས་པས་མི་འགལ་ལོ། །ཕུང་པོ་ཅིའི་ཕྱིར་ཞེ་ན། སྤུངས་པའི་ཕྱིར་ཏེ། རིན་པོ་
ཆེའམ། འབྲུ་སྣའི་ཕུང་པོ་ལྟ་བུའོ། །དེ་ལ་གསུམ་སྟེ། སེམས་ཀྱི་ཕུང་པོ་དང་། གཟུགས་
ཀྱི་ཕུང་པོ་དང་། སེམས་ལས་བྱུང་བའི་ཕུང་པོ་སྟེ་སྤུངས་པའི་ཕྱིར་རོ།།
ད་ནི་དོན་གཉིས་པ་ཚོར་བའི་ཕུང་པོ་བཤད་དེ། ཚོར་བའི་ཕུང་པོ་གསུམ་ལ་
ཡང་། །བདེ་བའི་ཚོར་བ་ལྔ་བསྟན་པ། །གང་དག་འགག་ན་འཕྲད་འདོད་དང་། །བདེ་
རྣམས་ཡིད་ལ་འཕྲད་འདོད་དང་། །ལོངས་སྤྱོད་དགའ་བདེ་རོལ་རྩེར་ཚོར། །བདེ་
དགའ་གསུམ་འདུས་ཡང་གཅོད་དང་། །མྱོང་བའི་ཚད་འཛིན་རྣམ་གྲོལ་ལྔ། །ཞེས་པ།
གསུམ་གང་ཞེ་ན། ཚོར་བའི་ཕུང་པོ་གསུམ་སྟེ། བདེ་བ་དང་སྡུག་བསྔལ་དང་། གཉིས་
ཀ་མ་ཡིན་པའོ།།
བདེ་བ་ལྔ་ལྔ་བསྟན་པ་ཡང་། བདེ་བ་ཅིར་ཡང་གསལ་བ་ཡིན། བདག་བདེ་
བ་དང་། བདག་གི་བདེ་བ་དང་། བདག་བདེ་བར་བྱེད་པ་དང་། བདག་བདེ་བ་དང་
ལྡན་པ་དང་། བདག་གིས་ཕྱིར་བདེ་བ་དང་། སྔར་༼ལྔར༽རྟོག་པ་བསལ་བའི་ཕྱིར།
ངོ་བོས་སྔར་༼ལྔར༽བསྟན་པ་ཡིན་ཏེ། ཇི་ལྟར་བསྟན་ཅེ་ན། གང་དག་འགལ་
༼འགག༽ནས་འཕྲད་པར་འདོད་པའོ། །བདེ་བའི་རྣམ་པ་ཡིད་ལ་རེག་པ་ནི། ཚོར་
བའི་བདེ་བ་རྣམ་པ་ཅི་ལྟར་བདེ་བ་ཉམས་སུ་བཏར་༼མྱོང༽བའོ། །ལོངས་སྤྱོད་



46
སངས་རྒྱས་གཡུང་དྲུང་བོན་གྱི་དཔེ་ཚོགས།
པ་ནི། །དགའ་བའི་རྣམ་པ་དང་། བདེ་བའི་རྣམ་པ་དང་། རོལ་མོ་དང་། གླུ་གར་དང་།
རྩེད་འཇོ་དང༌། དགའ་བདེ་ལ་སོགས་ལོངས་སྤྱོད་པ་ཚོར་བའོ། །གསུམ་འདུས་ནི།
རེག་པས་བསྐྱེད་པ་གསུམ་འདུས་པ་སྟེ། ཡུལ་དང་དབང་པོ་རྣམ་ཤེས་གསུམ། དགའ་
བ་དང་བདེ་བའི་རྣམ་པ་ལ་སོགས་པ། ཡོངས་སུ་གཅོད་པའོ། །བདེ་བའི་ཚོར་བ་ཅི་
ཙམ་དུ་བདེ་ཉམས་སུ་མེད་པ་ལ་ཚད་འཛིན་པའི་རྣམ་པ་ལས། རྣམ་པར་གྲོལ་བ་ལས།
རྣམ་པ་གྲོལ་བ་ནི། ཅིར་ཡང་མ་ཡིན་པའི་བདེ་བའོ།།
སྡུག་བསྔལ་ཚོར་བ་ལྔ་བསྟན་པ། །ཞེས་པས། གང་དག་བྱུང་བ་བྲལ་འདོད་པ་
དང་། སྡུག་བསྔལ་ཡིད་ལ་རེག་རྩུབ་དང་། མྱ་ངན་མི་བདེ་སྡུག་བསྔལ་ཚོར། སྡུག་
བསྔལ་གསུམ་འདུས་ཡོངས་གཅོད་དང་། མྱོང་པའི་ཚད་འཛིན་རྣམ་ལྔའོ། །ཞེས་པ།
བདག་སྡུག་བསྔལ་དང་། བདག་གིས་སྡུག་བསྔལ་དང་། བདག་སྡུག་བསྔལ་བར་བྱེད་
པ་དང་། བདག་སྡུག་བསྔལ་བ་དང་ལྡན་པ་དང་། བདག་གིས་སྡུག་བསྔལ་མྱོང་བ་
དང་ལྔ་བསལ་པའི་ཕྱིར། སྡུག་བསྔལ་བའི་ངོ་བོ་ལྔ་བསྟན་ཏེ། ངོ་བོས་ནི་གང་འབྱུང་
ཡང་བྲལ་བར་འདོད་པའོ། །སྡུག་བསྔལ་གྱི་ཡིད་ལ་རེག་པ་ནི། རྩུབ་པ་དང་འདྲ་བར་
ཉམས་སུ་མི་བདེ་མྱོང་བར་ཡིད་ལ་རེག་པས་ཡིད་གྱི་གདུང་བ་ནི། མི་བདེ་བའི་རྣམ་
པས་ཡིད་རྩུབ་པའོ། །མྱ་ངན་ནི་མི་བདེ་བ་ཡིད་ལ་གདུང་བས། དེ་ལྟ་བུས་སྡུག་བསྔལ་
བར་ཚོར་བ་མི་བདེ་བ་ཡིད་དོ། །གསུམ་འདུས་པ་ནི་སྡུག་བསྔལ་གྱི་ཡུལ་ལ། ཡུལ་
དང་དབང་པོ་དང་རྣམ་ཤེས་གསུམ་འདུས་ནས། རེག་པས་བཅད་པའི་རྗེས་ལ་སྡུག་
བསྔལ་གཅོད་པ་ནི། གསུམ་འདུས་ནས་གཅོད་པའོ། །མྱོང་བའི་ཚད་འཛིན་པ་ནི། ཅི་
ཙམ་དུ་སྡུག་བསྔལ་བའི་ཚད་ནི་འདི་ཡིན་གྱི་བྱ་བ་ཙམ་གྱི་སྡུག་བསྔལ་གྱིས། བསམ་



， -
མཛོད་ལྷ་འགྲེལ།
པ་ཡོངས་སུ་བཅིང་སྟེ་ཡོད་ཐོས་པར་མི་འགྱུར་བའི་གང་ཡིན་པའོ། །དེ་ཡང་ཞེན་
ཆགས་གཉིས་སྟེ། ཆགས་པ་ནི་འདོད་པའི་ཡོན་ཏན། དབང་པོ་ལྔའི་སྤྱོད་ཡུལ་གྱི་
རྣམ་པ་ལ། རབ་ཏུ་ཆགས་པ་སྐྱེ་བའོ། །ཞེན་པ་ནི། འདོད་པ་ལྔའི་ཡོན་ཏན་ལ་རབ་ཏུ་
ཆགས་པ་ལས་ཀྱང་། ཤིན་དུ་མི་འབྲལ་བར་ཞེན་པ་སྐྱེས་པའི་སྡུག་བསྔལ་བའོ།།
ཚོར་བ་དཔག་ཚད་ལྔ་བསྟན་པ། བདེ་སྡུག་གཉིས་མི་འདོད་པ། འཕྲད་ཅིང་
བྲལ་བ་མ་ཡིན་དང་། །གནས་དང་རང་བཞིན་འདུག་པ་དང་། །འདུས་དང་ཡོན་ཏན་
ལྔ་སྲིད་དང་། །སྲེད་བྲལ་རྣམ་པར་བྱང་དང་ལྔའོ། །ཞེས་པ། ཚོར་བ་བདེ་སྡུག་གང་ལ་
ཡང་མི་དཔོག་པས་དཔག་ཏུ་མེད་པའི་བྱ་བའོ། །དེ་ཡང་བདག་ཉིད་གཉིས་ཀ་མེད་པ་
དཔག་མེད་དང་། བདག་གཉིས་ཀ་མེད་པར་དཔོག་པར་བྱེད་པ་དང་། བདག་གཉིས་
ཀ་མེད་པར་དང་ལྡན་པ་དང་། བདག་གཉིས་ཀ་མེད་པའི་མྱོང་ངོ་། །ཞེས་པའི་རྣམ་པ་
བསལ་བའི་ཕྱིར་བསྟན་གྱིས། ངེས་དོན་དུ་ནི་གཅིག་གོ །དེ་ལ་བདེ་སྡུག་གཉིས་ཀ་མི་
འདོད་པ་ནི། བདེ་བ་ཡང་མི་འདོད་སྡུག་པར་ཡང་མི་འདོད་སྟེ། གོང་དུ་ཚོར་བ་དང་
འཕྲད་ཅིང་བྲལ་བར་མི་འདོད། འཕྲད་པ་མི་འདོད་འབྲལ་བར་ཡང་མི་འདོད་པའོ། །འཕྲད་
ཅིང་བྲལ་བར་མི་འདོད་པ་ནི། འདོད་ཆགས་ཞེན་པར་སྐྱེས་པ་ཡང་མ་ཡིན་། སྡུག་
བསྔལ་ཞེན་པར་སྤང་བར་ཞེན་པ་ཡང་མ་ཡིན་པའོ། །གནས་དང་ནི་འདུག་གནས་
ལྟ་བུ་དང་ཡུལ་ཁ་ཅིག་ནི་ལུང་དུ་མ་བསྟན་པར་ཚོར་བའོ། །འདུས་དང་བྱ་བ་ནི། སྒོ་
ལྔའི་དབང་པོ་དང་རྣམ་པར་ཤེས་པ་འདུས་ནས། འདོད་པའི་ཡོན་ཏན་ལྔ་ལུང་དུ་
བསྟན་པ་ལ། བདེ་སྡུག་གང་ཡང་མ་ཡིན་པས། སྲིད་པའི་འདོད་ཆགས་དང་བཅས་
པར་སྐྱེ་བའོ། །སྲེད་བྲལ་ནི། དེ་ལྟ་བུའི་སྲེད་པ་དང་བྲལ་ཏེ་བྲལ་བར་བྱ་བའི། བཏང་



48
སངས་རྒྱས་གཡུང་དྲུང་བོན་གྱི་དཔེ་ཚོགས།
སྙོམས་འདོད་ཆགས་དང་བྲལ་བའོ། །དེ་ཡང་མཉམ་ལ་དེ་བཞིན་ཚོར་བས་ཚོར་བ་
ཞེས་བྱའོ། །དེ་ལྟར་ཚོར་བའི་ཕུང་པོ་བསྟན་ནས།
ད་ནི་འདུ་ཤེས་ཀྱི་ཕུང་པོ་བསྟན་ཏེ། འདུ་ཤེས་ཕུང་པོ་གསུམ་བསྟན་པ། །ཞེས་
པ། འདུ་ཤེས་ཡང་ངེས་དོན་དུ་གསུམ་སྟེ། ཞེས་མདོ་ལས་བསྟན་ཏེ། དེ་ལ་ཡང་དྲང་
དོན་དུ། བདག་དང་བདག་གི་འདུ་ཤེས་ཙམ་བསལ་བའི་ཕྱིར། བདག་གི་འདུ་ཤེས་
དང་། བདག་གི་འདུ་ཤེས་དང་བདག་འདུ་ཤེས་ལྡན་པ་དང་། བདག་གི་འདུ་ཤེས་དང་
བདག་འདུ་ཤེས་དང་ལྡན་པ་དང་། བདག་གི་འདུ་ཤེས་སུ་བྱེད་པ་དང་། གསུམ་མམ་
བཞི་བསལ་བའི་ཕྱིར། དོན་ངེས་པ་ལྟར་བསྟན་པ་ནི།
རྒྱ་ཆུང་འདུ་ཤེས་ལྔ་བསྟན་པ། སྡུག་བསྔལ་ཀུན་ཡེངས་རྒྱ་ཆུང་དང་། །སྒྲིབ་
པ་གཉིས་ལྡན་རྒྱ་ཆུང་དང་། །ཐ་སྙད་མཁས་ལ་རྒྱ་ཆུང་དང་། །མི་ཤེས་རྨུག་པའི་རྒྱ་
ཆུང་དང་། །ལོངས་སྤྱོད་ཀུན་ཡེངས་རྒྱ་ཆུང་ལྔའོ། །ཞེས་པ། དམིགས་ཤེས་ཆུང་བའི་
འདོད་ཁམས་པར་གཏོགས་པའི་འདུ་ཤེས་ནི་རྒྱ་ཆུང་བའོ། །སྡུག་བསྔལ་ཀུན་ཡེངས་
རྒྱ་ཆུང་ནི། བརྒྱད་དང་བཅུ་དྲུག་གཡེང་རྒྱ་ཆུང་བའོ། །དེ་ཡང་སྡུག་ནི་མི་བཟོད་པ་
ལ། བསྔལ་བ་ནི་ཚི་ཆད་པའོ། །སྡུག་བསྔལ་དེ་ལྟ་བུ་ཀུན་ནི་མ་ལུས་པ་ལ། གསུམ་ནི་
འདུས་པ་སྟེ་དེ་ལྟ་བུའི་བདག་ཉིད་ཅན་ནོ། །གསུམ་ནི་འདི་ལྟར་ཏེ། འགྱུར་བའི་སྡུག་
བསྔལ་དང་། འདུ་བྱེད་ཀྱི་སྡུག་བསྔལ་དང་། སྡུག་བསྔལ་གྱི་སྡུག་བསྔལ་ལོ། །དེ་ལ་
འགྱུར་བའི་སྡུག་བསྔལ་བྱ་བ་ནི། སྔར་བདེ་བ་ལས་ཕྱིས་སྡུག་བསྔལ་ལོ། །འདུ་བྱེད་ཀྱི་
སྡུག་བསྔལ་ནི་ཡིད་མི་བདེ་སྡུག་པའོ། །སྡུག་བསྔལ་གྱི་སྡུག་བསྔལ་ནི། བདེ་བའི་བར་
སྐབས་མེད་པར་སྡུག་བསྔལ་བའོ། །དེ་ལ་བརྒྱད་དང་བཅུ་དྲུག་ཏུ་སྡུག་པ་ནི། ཕྱིའི་



མཛོད་ལྷ་འགྲེལ།
བཞི་དང་ནང་གི་བཞི་དང་། དེ་ལས་འཕྲོས་པའོ། །ནང་གི་བཞི་ནི། །སྐྱེ་བ་རྒས་པ་ན་
བ་འཆི་བ་བཞིའོ། །ཕྱིའི་བཞི་ནི། དགྲ་སྡང་དང་འཕྲད་ཀྱི་དོགས་པ་དང་། བྱམས་པའི་
གཉེན་དང་འབྲེལ་གྱིས་དོགས་པ་དང་། མེད་པ་བཙལ་གྱིས་མི་རྙེད་པ་དང་། ཡོད་པ་
བཙའ་ཡིས་མི་ཐུབ་པ་དང་བཞིའོ། །དེ་ལས་སྐྱེ་བའི་རྣམ་པ་ནི། སྐྱེ་གནས་བཞི་ཡི་
སྡུག་བསྔལ་ལོ། །རྒས་པ་མི་རྟག་རྒྱུན་འགྱུར་བའོ། །ན་བ་ལས་རྐྱེན་གྱི་སྡུག་བསྔལ་
བའོ། །འཆི་བ་དུས་དང་ལས་དང་རྐྱེན་གྱིས་ལུས་བརྗེས་སེམས་རྒྱུན་འཆད་པའོ། །དེ་
ལུས་བརྗེས་པ་ནི། གཟུགས་ཆགས་པ་འཆི་བའོ། །སེམས་འགྱུར་བ་ནི། གཟུགས་མེད་
པས་འགྱུར་བའོ། །དེ་ལྟ་བུའི་སྡུག་བསྔལ་འདུས་པས། རྒྱ་ཆུང་ངན་སོང་གསུམ་ལ་
སོགས་པའི་འདུ་ཤེས་བཙོ་བསྲེག་དང་བཅད་གཏུབ་ཀྱིས་སྡུག་བསྔལ་བ་དང་། ཕྱིའི་
སྒྲིབ་པ་སེར་སྣ་ཅན་དང་། ནང་གི་སྒྲིབ་པ་མངན་སེམས་ཅན་གྱིས། བཟའ་བཏུང་བགོ་
བ་དང་མ་ལྡན་པའི་རྒྱ་ཆུང་བའོ། །ལས་དང་རྐྱེན་འཛོམས་ཏེ་མ་ཤེས་རྨུགས་པས། ཕྱི་
མུན་ཁང་ན་གནས་ཅིང་ནང་རྨོངས་ཏེ་གཏི་མུག་པའི་སྡུག་བསྔལ་གྱི་འདུ་ཤེས་རྒྱ་
ཆུང་བའོ། །ཡང་ན་ཕྱི་ནང་གི་སྒྲིབ་པ་ནི། དབང་པོ་གསལ་བའི་སྐར་ཁུང་མ་དོད་པ་ལ་
གཅིག་ནི། ནང་གི་སྒྲིབ་པས་སེམས་དགེ་བའི་རྣམ་པར་མ་ཤར། ཕྱི་ཡི་སྒྲིབ་པས་ཡུལ་
གསལ་བར་མ་ཤར་བར། དགེ་སྡིག་ཆ་ལོ་མ་ཕྱེད་དེ། འདུ་ཤེས་རྒྱ་ཆུང་བའོ། །ཐ་སྙད་
མཁས་པ་རྒྱ་ཆུང་ནི། སྤྱིར་མི་རྣམས་ཡིན་ཏེ། ཐ་སྙད་ཀྱི་རྣམ་པ་འགྲོ་དྲུག་ལས་མཁས་
ཏེ། ཐ་སྙད་ཀྱི་བརྡ་སྐད་མཁས་ཀྱང་། དགེ་བའི་སྟོབས་དང་བོན་ཉིད་བདེན་པ་ཆེན་
པོའི་འདུ་ཤེས་རྒྱ་ཆུང་བའོ། །ལོངས་སྤྱོད་གཡེང་བས་རྒྱ་ཆུང་བ་ནི། འདོད་ཁམས་ལྷའི་
འདུ་ཤེས་ཏེ། འདོད་པའི་ཡོན་ཏན་གྱི་རྣམ་པ་ལ། བསམ་པ་ཡེངས་ནས་འདུ་ཤེས་རྒྱ་



5
སངས་རྒྱས་གཡུང་དྲུང་བོན་གྱི་དཔེ་ཚོགས།
ཆུང་བའོ།།
རྒྱ་ཆེ་བའི་འདུ་ཤེས་ལྔ་བསྟན་ཏེ། དགའ་བས་བསྐྱེད་པའི་འདུ་ཤེས་དང་། །བདེ་
བས་བསྐྱེད་པའི་འདུ་ཤེས་དང་། །ཏིང་འཛིན་བསྐྱེད་པའི་འདུ་ཤེས་དང་། །བདེན་པས་
བསྐྱེད་པའི་འདུ་ཤེས་དང་། །སྐྱེ་མཆེད་སྤྲུལ་པའི་འདུ་ཤེས་ལྔའོ། །ཞེས་པ། བསམ་པ་
དམིགས་པའི་ཡུལ་རྒྱ་ཆེ་བ་སྟེ། གཟུགས་ཁམས་ཀྱི་འདུ་ཤེས་སོ། །དེ་ལ་དགའ་བས་
བསྐྱེད་པའི་འདུ་ཤེས་བྱ་བ་ནི། རྟོག་པ་མེད་པས་དགའ་བ་དང་། དཔྱོད་པ་མེད་པས་
དགའ་བ་བསྐྱེད་པ་ནི། བསམ་གཏན་དང་པོའི་འདུ་ཤེས་སོ། །བདེ་བས་བསྐྱེད་པ་ནི།
ཏིང་འཛིན་ནི་དགའ་བ་དང་བདེ་བ་སྐྱེ་བ་ནི། བསམ་གཏན་གཉིས་པའི་འདུ་ཤེས་
སོ། །རྟོག་དཔྱོད་དང་། དགའ་བདེ་མེད་པ་གཡོ་འགུལ་ཙམ་མེད་པའི་ཏིང་ངེ་འཛིན་
ནི། བསམ་གཏན་གསུམ་པའི་ཏིང་ངེ་འཛིན་[གྱི་]འདུ་ཤེས་སོ། །བདེན་པས་བསྐྱེད་
པ་ནི། གཡོ་བ་མེད་པའི་ཏིང་ངེ་འཛིན་ཏེ། བསམ་གཏན་བཞི་པའི་ཏིང་ངེ་འཛིན་གྱི་
འདུ་ཤེས་སོ། །སྐྱེ་མེད་སྤྲུལ་པ་ནི། སྲིད་པ་ཕྱིས་འབྱུང་བའི་སྐྱེ་བ་མེད་ཀྱང་། འགྲོ་བ་
འདུལ་བའི་དོན་དུ་སྐྱེ་བ་སྤྲུལ་ནས་བླང་པ་སྟེ། འོག་མིན་ཁྱད་དུ་ཕྱིན་པའི་འདུ་ཤེས་
སོ། །གཞུང་ལ་ལ་ནས། གནས་གཙང་མ་རིགས་ཀྱི་ལྷ་ལྔའི་འདུ་ཤེས་ཡིན་པར་བཞེད་
དོ།།
ཚད་མེད་འདུ་ཤེས་ལྔ་བསྟན་པ། །ཞེས་པ། དམིགས་ཚད་མེད་པས་ཕྱིན་ཚད་
མེད་པ་སྟེ། གཟུགས་མེད་པའི་འདུ་ཤེས་སོ། །དོན་ལ་ཡང་ངེས་དོན་དུ་གཅིག་སྟེ།
གྲངས་སུ་ལྔར་བསྟན་ཏེ། ཐ་སྙད་མི་མཁས་ཚད་དཔག་མེད། །མེད་ལ་སྙོམས་འཇུག་
ཚད་དཔག་མེད། །འདུ་ཤེས་མེད་མིན་ཚད་དཔག་མེད། །རྩེ་ལ་སྙོམས་འཇུག་ཚད་



s
མཛོད་ལྷ་འགྲེལ།
དཔག་མེད། །ཐམས་ཅད་མཁྱེན་གསལ་ཚད་དཔག་མེད། །ཅེས་པ། ཐ་སྙད་འཇིག་རྟེན་
པའི་བརྡ་ཚིག་སྟེ། དེ་མི་ཤེས་པ་ནི་མ་མཁས་པ་སྟེ། དཔག་ཚད་མེད་པ་ནི་གཟུགས་
མེད་པའི་འདུ་ཤེས་སྤྱིའོ། །ནམ་མཁའ་ཙམ་དང་། རྣམ་ཤེས་ཙམ་དང་། ཅི་ཡང་མེད་པ་
ཙམ་བསམ་པ་ནི། ནམ་མཁའ་མཐའ་ཡས་དང་། རྣམ་ཤེས་མཐའ་ཡས་དང་། ཅི་ཡང་
མེད་པའི་སྐྱེ་མཆེད་གསུམ། སྙོམས་པར་འཇུག་པའི་འདུ་ཤེས་སོ། །ཤིན་དུ་ཆ་ཕྲ་བའི་
འདུ་ཤེས་ནི། ཡོད་མིན་མེད་མིན་གྱི་སྐྱེ་མཆེད་ཀྱི་འདུ་ཤེས་སོ། །རྩེ་ལ་སྙོམས་འཇུག་
ནི། སྲིད་པའི་མེ་༼རྩེ༽ལ་སྙོམས་པར་འཇུག་པའི་ཏིང་ངེ་འཛིན་ལ་བརྟེན་ནས།
འགོག་པའི་སྙོམས་པར་འཇུག་པའི་ཏིང་ངེ་འཛིན་ཐོབ་པའི་འདུ་ཤེས་སོ། །ཐམས་
ཅད་མཁྱེན་གསལ་ནི། འདུ་ཤེས་སུ་སངས་རྒྱས་པའི། ས་ལ་གནས་པའི་གཡུང་དྲུང་
སེམས་དཔའི་འདུ་ཤེས་སོ། །གཞུང་ལ་ལ་ནས། དེ་སྤྲུལ་པའི་སྐུའི་འདུ་ཤེས་ཡི
ཤེས་ཡིན་ཟེར་
ཏེ། དཀར་ནག་ལ་སོགས་ཡིན་མིན་གྱི་མཚན་ཉིད་གསལ་བར་ཤེས་པའི་འདུ་ཤེས་སོ།།
ད་ནི་འདུ་བྱེད་ཕུང་པོ་བསྟན་ཏེ། །ཞེས་པ། དེ་ཡང་བླ་མ་དམ་པའི་མཁྱེན་
དགོངས་ལས། འདུ་བྱེད་ནི། ངེས་དོན་དུ་གཉིས་དང་། ལྔ་བཅུ་རྩ་གཅིག་དང་། བཅུ་
དྲུག་གོ་ཞེས་གསུངས་ཏེ། འདིར་ནི། བདག་དང་། བདག་གིས་དང་། བདག་དང་ལྡན་
པ་དང་། བདག་གིས་བྱ་བ་ཡིན་པ། བྱ་བ་ལྔ་བསམ་པའི་ཕྱིར་ལྔ་ལྔར་བསྟན་ནོ། །འདུ་
བྱེད་ལྔ་བཅུ་རྩ་གཅིག་ལས། །ཞེས་བྱ་བ་ལ། ངེས་དོན་དུ་ལྔ་བཅུ་རྩ་གཅིག་གོ །ཞེས་
བསྟན་པ་དང་མཐུན་ནོ། །དེ་རེ་རེ་ནས་བསྟན་པའི་ཕྱིར་རོ།།
ཚོར་བའི་འདུ་བྱེད་ལྔ་བསྟན་པ། ཚོར་བའི་འདོད་ཆགས་འདུ་བྱེད་དང་། །ལྷག་
པར་ཞེན་ཚོར་འདུ་བྱེད་དང་། །ཚོར་བས་རྣམ་འཆིང་འདུ་བྱེད་དང་། །གསུམ་འདུས་



52
སངས་རྒྱས་གཡུང་དྲུང་བོན་གྱི་དཔེ་ཚོགས།
ལས་རབ་65
ཡང་གཅོད་འདུ་བྱེད་དང་། །བྱུང་ཚོར་རྩོད་པའི་འདུ་བྱེད་དང་ལྔའོ། །ཞེས་པ། ཚོར་
བའི་ངོ་བོ་གཅིག་ལས་ལྔ་བྱུང་བས་ཏེ། ལས་ཀུན་ཏུ་ཁྱབ་ཅེས་བྱ་སྟེ། ཚོར་བ་དང་
འདུ་ཤེས་སེམས་པ་དང་། ཡིད་ལ་བྱེད་པ་དང་། རེག་པ་དང་ལྔའོ། །དེ་རེ་རེ་ལ་ཡང་ལྔ་
བསྟན་པ། བདག་དང་བདག་གིས་བཞིས་གསལ་བར་བསྟན་པ་ནི། གོང་བཞིན་ནོ། །ཚོར་
བའི་འདོད་ཆགས་འདུ་བྱེད་པ་ནི། ཚོར་བས་འདོད་པ་ལ་ཆགས་པ་དང་། དེ་ཉིད་
བ་ཏུ་ཆགས་ཞེན་ཏེ་ཚོར་བ་དང་། དེའི་རྐྱེན་གྱིས་ལུས་སེམས་ལ་རབ་ཏུ་རྣམ་
པར་འཆིང་པ་སྟེ། ཁམས་གསུམ་ལས་འདའ་བར་མི་སྟེར་བའོ། །དེ་ལྟར། དབང་པོ་
དང་རྣམ་པར་ཤེས་པ་དང་ཡུལ་དང་གསུམ་འདུས་ནས་རྣམ་པར་གཅོད་པ་དགྲ་ད་
ཟིན་༼ཟུན༽པ་ལྟ་བུར་བཅད་པས། ཚོར་བ་འབྱུང་པས་ན། བྱུང་ཚོར་རྩོད་པའི་འདུ་
བྱེད་ཅེས་བྱའོ། །འདིར་འདུས་འདུ་བྱེད་ཅེས་བྱ་བ་ནི། སེམས་ལས་བྱུང་བ་དག་གི་
ས་གཡོ་བ་བྱེད་པ་དང་། སེམས་ལས་པའི་སྐབས་སྐབས་སུ། འདུ་བར་བྱེད་པའི་
འདུ་བྱེད་ཅེས་བྱའོ། །ཚོར་ལ་བརྟེན་ནས་སྲིད་པ་འབྱུང་བས། ཚོར་བ་ནི་སྲེད་པ་རྟེན་
སའི་ལས་ཅན་ཞེས་བྱའོ།།
འདུ་ཤེས་འདུ་བྱེད་ལྔ་བཅུ་བསྟན་པ། །ཞེས་པ། བདག་དང་བདག་གིས་གཞི་
གསལ་བ་གོང་བཞིན་ནོ། །ལྟ་བའི་འདོད་ཆགས་འདུ་བྱེད་དང་། །ལྟ་བ་ཞེན་ཆགས་
འདུ་བྱེད་དང་། །ལྟ་བས་རྣམ་བཅིང་འདུ་བྱེད་དང་། །ཀུན་ཤེས་ལུང་དུ་མ་བསྟན་
དང་། །ཐ་སྙད་ཤེས་དང་ཀུན་ཆགས་ལྔའོ། །ཞེས་པ། འདུ་ཤེས་པ་ནི་འདུ་བྱེད་པས་
ཤེས་པའོ། །ལྟ་བའི་ཤེས་རབ་སྟེ། རང་གིས་གཞུང་ཅི་ལྟར་འདོད་པ་ཤེས་པ་དང་། ལྟ་
བ་ངན་པ་ལས་བཟང་པོ་ལ་བར་དུ་ཞེན་པས་འདུ་ཤེས་དང་། འཇིག་རྟེན་གྱི་ཐ་སྙད་



53
མཛོད་ལྷ་འགྲེལ།
ཀྱིས་ལྟ་བས་རབ་ཏུ་རྣམ་པར་བཅིངས་པའོ། །འཇིག་རྟེན་གྱི་ཐ་སྙད་ཀུན་ཤེས་པ་ནི།
ཤེས་ཀྱང་ལུང་དུ་མ་བསྟན་ལ་ཆགས་ཤིང་ཞེན་པའི་འདུ་ཤེས་སོ། །དགེ་སྡིག་ལུང་མ་
བསྟན་པའི་རྣམ་ཤེས་ཀུན་ལ་ཆགས་པའི་འདུ་ཤེས་སོ།།
སེམས་པའི་འདུ་བྱེད་ལྔ་བསྟན་པ། བརྩེ་སེམས་གདུང་བའི་འདུ་བྱེད་དང་། །མངོན་
སེམས་ཚངས་སྤྱོད་འདུ་བྱེད་དང་། །རློམ་སེམས་བསྐྱེད་པའི་འདུ་བྱེད་དང་། །རྔམ་
སེམས་བསྐྱེད་པའི་འདུ་བྱེད་དང་། །གཡུང་དྲུང་བོན་སེམས་འདུ་བྱེད་ལྔའོ། །ཞེས་
པ།
སེམས་པ་མི་གཡོ་བ་གཡོ་བར་བྱེད་པ་ནི། འདུ་བྱེད་སེམས་པ་ཞེས་བྱ་བ་གཡོ་
བའི་བདག་ཉིད་ཅན་ནོ། །དཔེར་ན་ལྕགས་མི་གཡོ་བ་གཡོ་བར་བྱེད་པ་རྡོ་ཁབ་ལེན་
ཡིན་པ་ལྟར། སེམས་གཡོ་བར་བྱེད་པ་འདུ་བྱེད་སེམས་པའོ། །དེ་ལ་བརྩེ་སེམས་པ་
ནི། སེམས་བདེ་བར་བྱེད་པའི་བདག་ཉིད་བྱམས་ཤིང་གདུང་བའི་རང་བཞིན་ཅན་གྱི་
འདུ་བྱེད་དོ། །མངན་སེམས་པ་ཚངས་པར་སྤྱོད་པའི་སྡིག་པ་ཅན་འདུ་བྱེད་པ་དང་།
ང་རྒྱལ་དང་ནི་དུ་གྲགས་པ་བདག་གཞན་ལ་རློམ་སེམས་པའི་འདུ་བྱེད་དང་། གཞན་
ལ་ཞེ་རྔམ་པའི་སེམས་བསྐྱེད་པ་ནི་རྔམ་སེམས་བསྐྱེད་པའི་འདུ་བྱེད་དོ། །ལྟ་དགོངས་
ཟང་པོ་བསྐྱེད་པའི་སེམས་མི་འགྱུར་བ་ནི། གཡུང་དྲུང་སེམས་དཔའི་འདུ་བྱེད་
སེམས་དཔའ་ཡིས་བྱའོ། །དེ་ནི་ངོ་བོ་ཡིད་ཀྱི་ལས་ཡིན་ནོ། །འདི་དག་ནི་དགེ་བ་དང་
སྡིག་པ་དང་ལུང་དུ་མ་བསྟན་པའི་ལས་བསྐྱེད་པའི་ལས་ཅན་ནོ།།
རེག་པའི་འདུ་བྱེད་ལྔ་བཅུ་བསྟན་པ། ཀུན་འདུས་རེག་པའི་རང་བཞིན་དང་། །དེ་
བཞིན་ནོར་ཤེས་འདུ་བྱེད་དང་། །རེག་པས་སེམས་ཞུམ་ཡིད་མནར་དང་། །བདེ་རེག་
སེམས་འཕང་མཐོ་བྱེད་དང་། །ལན་ཆགས་རེག་ཚོར་ཡིད་དྲན་ལྔའོ། །ཞེས་པ། རེག་
བཟང་



54
སངས་རྒྱས་གཡུང་དྲུང་བོན་གྱི་དཔེ་ཚོགས།
པ་དང་འདྲ་བས་རེག་པ་དང་། འདིས་རེག་པའི་རེག་པ་དང་། འདི་ལ་རེག་པའི་རེག་
པའོ། །དེ་ཡང་རེག་པ་དང་འདྲ་བར་ནི་གསལ་བར་གཅོད་པའོ། །འདི་ལ་རེག་པ་ནི་
ཡུལ་ལོ། །འདིས་རེག་པས་ནི་ཤེས་པས་སོ། །ཀུན་གྱི་ཡུལ་དང་དབང་པོ་དང་དབང་པོ་
དང་རྣམ་ཤེས་ཀུན་ནོ། །འདུས་པ་ནི་འཕྲད་པའོ། །དེ་དག་འདུས་པར་ཚོར་ཏེ། ཤེས་
པ་ནི་ཚོར་ཤེས་པའོ། །གང་སྡུག་བསྔལ་གྱི་གཞི་ལ་གསུམ་འདུས་པས། སེམས་ཁུམ་
ཞིང་སེམས་མནར་བའི་འདུ་བྱེད་དོ། །ཡང་སྡུག་བསྔལ་བ་དང་། ཞེ་སྡང་སྐྱེས་ནས་
ཡིད་མནར་སེམས་སྨད་རྒྱུ་སྐྱེས་པའོ། །གང་བདེའི་གཞི་ལ་གསུམ་འདུས་ནས་སེམས་
འཕང་མཐོ་བའི་འདུ་བྱེད་དང་། སྔ་མར་ལེགས་པར་བྱས་པ་རྣམས་ཡིད་ལ་དྲན་
ལན་ཆགས་རྗེས་སུ་འབྲེང་པའོ། །དེ་ཡང་ཚོར་བ་སྐྱེས་པའི་རྟེན་བྱེད་པའི་ལས་ཅན་
ཏེ། རེག་པ་ལ་བརྟེན་ནས་ཚོར་བ་སྐྱེ་བའི་ཕྱིར་རོ།།
ཡིད་ལ་བྱེད་པ་ལྔ་བསྟན་ཏེ། དགེ་བ་ཡིད་ལ་འདུ་བྱེད་པ་དང་། །སྡིག་པ་ཡིད་
ལ་འདུ་བྱེད་པ་དང་། ༼།ལུང་མ་བསྟན་ཡིད་ལ་འདུ་བྱེད་པ་དང་།༽ །མཚན་མ་ཡིད་
ལ་འདུ་བྱེད་པ་དང་། །བག་ཆགས་ཡིད་ལ་འདུ་བྱེད་ལྔའོ། །ཞེས་པ། སེམས་ཡུལ་ལ་
འཇུག་པར་བྱེད་པ་ནི། ཡིད་ལ་བྱེད་པ་སྟེ། དེ་ཡང་དགེ་བ་ལ་འཇུག་པར་བྱེད་པ་དང་།
མི་དགེ་བ་ལ་འཇུག་པར་བྱེད་པ་དང་། ལུང་དུ་མ་བསྟན་པ་ལ་འཇུག་པར་བྱེད་པ་
དང་། ཕྲལ་གྱིས་སེམས་འཇུག་པར་བྱེད་པ་དང་། ཀུན་ཁྱབ་ཏུ་སེམས་འཇུག་པར་བྱེད་
པ་ནི། བག་ཆགས་ཡིད་ལ་བྱེད་པའི་འདུ་བྱེད་དོ། །ཡིད་ལ་བྱེད་པ་ནི། དྲན་པ་རྒྱུའི་
ལས་ཅན་ནོ། །དེ་ལྔ་ནི། ས་དང་། སེམས་དང་། ཁམས་དང་། ཐམས་ཅད་ལ་ཁྱབ་པས་
ཀུན་ཏུ་འགྲོ་ཞེས་བྱའོ།།
ཉ...



མཛོད་ལྷ་འགྲེལ།
55
ད་ནི་ཡུལ་སོ་སོར་ངེས་པར་བྱ་བ་བསྟན་ཏེ། འདུན་པའི་འདུ་བྱེད་ལྔ་བསྟན་པ།
བསམ་པའི་དངོས་པོ་ཡུལ་བདུན་དང་། །དགའ་བས་འདུན་པ་སྐྱེད་བྱེད་དང་། །འཁྲུལ་
པས་འདུན་པ་ཕྱིར་བསྐྱེད་དང་། །བྱམས་པས་གཞན་གྱིས་འདུན་སྐྱེད་དང་། །སྙིང་རྗེ་
འདུན་པའི་མཉམ་སྦྱོར་ལྔའོ། །ཞེས་པ། འདུན་པ་ནི། བསམ་པའི་དོན་ལ་འདུན་པ་
སྐྱེ་བ་ཡིན་ལ། བསམ་པའི་དངོས་པོ་ནི། དགེ་བའམ་སྡིག་པ་ལུང་མ་བསྟན། འདི་ལྟ་
བུ་ཞིག་བྱའོ། །སྙམ་པའི་ཡུལ་དང་དངོས་པོ་དེ་ཉིད་འདོད་ཅིང་དེ་ལ་འདུན་པའོ། །དེ་
བཞིན་བདེ་བའི་དགའ་བ་སྐྱེ་བའི་ཡུལ་ལ་ཡིད་དག་པས་སེམས་འདུན་པ་དང་། ཡིད་
འཁྲུལ་པས་དམིགས་འཁྲུལ་པ་བསྐྱེད་ནས། སྨིག་རྒྱུ་ལ་ཆུར་མཐོང་ནས་བཏུང་བར་
འདོད་པའི་འདུན་པ་སྐྱེ་བའོ། །སེམས་ཅན་ལ་བྱམས་པའི། གཞན་ཆེད་དུ་འདུན་པ་
སྐྱེས་ཏེ། ཁ་ཅིག་ལ་ལྟོགས་པ་ལ་ཟས། སྐོམ་པ་ལ་ཆུ། གྲང་བ་གོས། དེ་ལྟ་བུར་སྦྱིན་
པའི་ཕྱིར། གཞན་གྱི་ཆེད་དུ་འདུན་པ་སྐྱེ་བ་དང་། ཁམས་གསུམ་སེམས་ཅན་སྐྱེ་རྒས་
ན་འཆིས་རྙེད་པ་འདི་སྙིང་རྗེ་བས། ཐར་པ་ཐོབ་པར་འདོད་པའི་འདུན་པ་མཉམ་དུ་
སྐྱེ་བའི་འདུ་བྱེད་དོ། །དེ་ལ་བརྟེན་ནས་སྲིད་པ་སྐྱེ་བས་ན་སྲེད་པ་སྐྱེ་བའི་ལས་ཅན་
ནོ།།
མོས་པའི་འདུ་བྱེད་ལྔ་བསྟན་པ། ངེས་པའི་དངོས་པོ་ཡུལ་ལ་མོས། །དད་པའི་
སྔོན་དུ་དགེ་བ་མོས། །འཁྲུལ་པའི་རྗེས་སུ་སྡིག་པ་མོས། །ལུང་དུ་མ་བསྟན་ལས་ལ་
མོས། །མངོན་ཤེས་རིག་པས་དོན་ལ་མོས་པ་ལྔའོ། །ཞེས་པ། མོས་པ་ནི། སེམས་གཞན་
དུ་གྱུར་པར་ངེས་ཤིང་ཡིན་པའི་ཡུལ་ལ་དེ་བཞིན་དུ་འཛིན་པ་དང་། དད་པ་སྐྱེ་བའི་
གོང་དུ་མོས་པ་བྱུང་ནས། དད་པ་འོང་བས་ན། སྔོན་ལ་དགེ་བ་ལ་མོས་པའོ། །ཡིད་



s6
སངས་རྒྱས་གཡུང་དྲུང་བོན་གྱི་དཔེ་ཚོགས།
འཁྲུལ་པས་ནི་སྡིག་པ་ལ་མོས་པའོ། །ལུང་དུ་མ་བསྟན་པ་ལ་མོས་པ་ནི། རང་གི་ལས་
དང་སོ་ནམ་ལ་མོས་པའོ། །མངོན་པར་ཤེས་པ་དང་རིག་པར་ལྡན་པས། དོན་ཞེས་བྱ་བ་
དོན་དམ་པ། དབྱིངས་ཉིད་རྣམ་པར་དག་པ་བརྗོད་པ་དང་བྲལ་བ་ལ་མོས་པའོ། །དེ་ལྟ་
བས་ན། མོས་པ་ནི་གང་ལ་སྐྱེ་བའི་རྟེན་བྱེད་པའི་ལས་ཅན་ནོ།།
དྲན་པའི་འདུ་བྱེད་ལྔ་བསྟན་པ། འདྲིས་པའི་དངོས་པོ་ཡུལ་ལ་དྲན། །ངན་འགྲོ་
སྡུག་བསྔལ་རྗེས་སུ་དྲན། །གསལ་བས་ལས་རྣམས་གནོང་འགྱོད་དྲན། །དཔྱོད་པས་
ཐམས་ཅད་རྗེས་སུ་དྲན། །དགའ་བས་དོན་ལ་དྲན་པ་ལྔའོ། །ཞེས་པ། དྲན་པ་ནི་འདྲིས་
པའི་དངོས་པོ་ཉིད་མ་བརྗེད་པར་ཡིན་ཏེ། དེ་ཡང་སྔར་འདྲིས་པའི་རྣམ་པས། ཕྱིས་
དངོས་པོའི་ཡུལ་དྲན་པ་དང་། ངན་སོང་གསུམ་གྱི་སྡུག་བསྔལ་ཚོར་བ་མྱོང་བ་དང་།
དེའི་སྡུག་བསྔལ་བསལ་བ་དང་། སྔོན་བྱས་པའི་ལས་བསལ་བས། བྱས་པའི་ལས་ཡིད་
ལ་གནོང་པ་དང་འགྱོད་པ་སྐྱེས་ནས། སྔོན་བྱས་ཀྱི་ལས་དྲན་པ་དང་། དཔྱོད་པ་ནི།
དཔེར་ན། མི་དག་སྔར་ཤེས་དག་ཕྱིས་གཞན་དག་ལ་དཔྱད་པས་ཀྱང་དྲན་པའོ། །བསམ་པ་
ནི་དགོངས་པ་དག་པས། དོན་ངེས་ཡུལ་སྐྱེ་བ་མེད་པ་དྲན་པའོ། །ཡང་ན་འགོག་པའི་
སྙོམས་པར་འཇུག་པ་དག་སླར་ལང་པས་དོན་དྲན་པའོ། །དོན་དང་ལྡན་པར་དྲན་པ་
ནི་དག་པའི་དོན་ལ་དྲན་པ་ཡིན་ནོ།།
ད་ནི་ཏིང་འཛིན་བསྟན་ཏེ། ཏིང་འཛིན་འདུ་བྱེད་ལྔ་བསྟན་པ། བརྟགས་པའི་
དངོས་པོ་ཡུལ་འཛིན་དང་། །ལེན་པའི་དངོས་པོ་རྒྱུ་ལ་འཛིན། །སྲེད་པའི་དངོས་པོ་
འབྲས་བུ་སྨིན། །སྲིད་པའི་དངོས་པོ་མཉམ་སྦྱོར་འཛིན། །དོན་ལ་འགྱུར་མེད་ཏིང་
འཛིན་ལྔའོ། །ཞེས་པ། ཏིང་འཛིན་ནི་བརྟགས་པའི་སེམས་རྩེ་གཅིག་པ་སྟེ། དེ་ཡང་



མཛོད་ལྷ་འགྲེལ།
5
ཤེས་རབ་ཀྱིས་བརྟགས་པའི་དངོས་པོ་ཡུལ་ལས་སེམས་མ་འཕྲོས་པ་དང་། སྐྱེ་བ་
ཕྱི་མ་ལེན་པ་དག་རང་གི་ཤེས་རྒྱུད་ལ་འཛིན་པའོ། །སྲིད་པ་བར་མ་དོར་སྐྱེ་བ་དག་
ཕྱིས་འབྱུང་བའི་ཤེས་སྤྱོད་ལ་འཛིན་པའོ། །སྲེད་པའི་དངོས་པོ་འབྲས་བུ་འཛིན་པ་
ནི། སྲེད་པའི་ཡུལ་ལ་འདོད་ཆགས་པས་སྡུག་བསྔལ་བདེ་བར་འཛིན་པ་ནི། ཁྱིམ་མི་
གཙང་བ་ལ་ཆགས་པ་དང་འདྲའོ། །སྲེད་པ་ནི་ཕྱིས་འབྱུང་བའི་སྐྱེ་བ་སྟེ། འབྲས་བུ་
དང་དུས་མཉམ་པར་འཛིན་པའོ། །དོན་ནི་དགོངས་པའི་ཀློང་ལ་འགྱུར་བ་མེད་པའི་
ཏིང་འཛིན་ཏེ། དེ་ལྟ་བས་ན། དགེ་བ་དང་མི་དགེ་བ་དང་ལུང་དུ་མ་བསྟན་པ་རྣམས་
ལས། ཁྱད་པར་དུ་འགྱུར་བ་ནི་ཏིང་ངེ་འཛིན་སེམས་རྩེ་གཅིག་པའོ། །དེ་ནི་དེ་ལ་
བརྟེན་ནས་ཤེས་རབ་སྐྱེ་བའི་ལས་ཅན་ནོ།།
ཤེས་པའི་འདུ་བྱེད་ལྔ་བསྟན་པ། དམིགས་མེད་དངོས་པོ་ཡུལ་དུ་ཤེས། །བརྗོད་
མེད་དངོས་པོ་རྒྱུ་རུ་ཤེས། །ཆགས་མེད་དངོས་པོ་ལམ་དུ་ཤེས། །ཡུལ་གྱི་དངོས་པོ་བག་
ཆགས་ཤེས། །མི་སྐྱེ་འབྲས་བུ་ཤེས་དང་ལྔའོ། །ཞེས་པ། ཤེས་པ་ནི་སྤྱིར་རྣམ་པ་གསུམ་
སྟེ། དགེ་བས་བསྐྱེད་པའི་ཤེས་པ་དང་། སྡིག་པས་བསྐྱེད་པའི་ཤེས་པ་དང་། གཉིས་
ཀ་མ་ཡིན་པས་བསྐྱེད་པའི་ཤེས་པ་དང་གསུམ་མོ། །འདིར་ལྔར་བསྟན་ཏེ། དགེ་བའི་
ཤེས་པ་ནི་གསུམ། སྡིག་པའི་ཤེས་པ་གཅིག་གོ །དགེ་བ་བསྐྱེད་པ་ལ་ཡང་། ཐོས་པ་
དང་བསམ་པ་དང་བསྒོམ་པ་ལས་བྱུང་བ་གསུམ་ལ། འདིར་བསྒོམ་པ་ལས
གཅིག་པུར་བསྟན་ནོ། །དེ་ཡང་བཀའ་ལས་བསྟན་པ་ནི། དགེ་བས་བསྐྱེད་པའི་ཤེས་
པའོ། །ལོག་པར་ལྟ་བས་བསྟན་པ་ནི་སྡིག་པ་སྐྱེ་བའོ། །གཉིས་ཀ་མིན་པ་ནི་ལུང་དུ་
མ་བསྟན་པའོ། །དམིགས་པ་ཡུལ་སྟེ། དེ་མེད་པ་ནི་འདི་ཞེས་དངོས་པོའི་ཡུལ་བསྟན་



g
སངས་རྒྱས་གཡུང་དྲུང་བོན་གྱི་དཔེ་ཚོགས།
དུ་མེད་པར་ཤེས་པ་ནི་ཟག་པ་མེད་པའི་ཤེས་པའོ། །བརྗོད་དུ་མེད་པ་ནི། བརྗོད་པ་
ཐོག་ཏུ་མི་ཕེབས་པ་སྟེ། མེད་པ་དེ་ལས་ཕྱི་ནང་གི་བོན་ཐམས་ཅད་འབྱུང་བར་ཤེས་
པ་ཡང་ཟག་པ་མེད་པའི་ཤེས་རབ་བོ། །འཛིན་པ་དང་ཆགས་པ་ནི་འཁོར་བ་ཡིན་ལ།
འཛིན་པ་དང་ཆགས་པ་མེད་ན་མྱ་ངན་ལས་འདས་པའི་ལམ་དུ་ཤེས་པའོ། །ཡུལ་ནི་
གཟུང་བར་བྱ་འདོད་པའི་ཡོན་ཏན་ལྔའི་ས་བོན་ཀུན་གཞི་ལ་བཞག་པའི་བག་ཆགས་
སོ། །མི་སྐྱེ་བའི་དོན་ནི་བོན་གྱི་དབྱིངས་ནས་འགག་པའི་འབྲས་བུར་ཤེས་ཟག་པ་
མེད་པར་ཤེས་པའོ། །དེ་ལྟ་བུ་ཤེས་པ་ཐེ་ཚོམ་དང་སེམས་གཉིས་གཅོད་ཅིང་སེལ་བས།
སོམ་ཉི་གཅོད་པའི་ལས་ཅན་ནོ། །དེ་དག་ནི་ཡུལ་ལྔ་སོ་སོར་ངེས་པར་བྱ་སྟེ། འདུན་
པ་ནི་བསམ་པ་ལས་འབྱུང་གིས་མ་བསམ་པ་ལས་མི་འབྱུང་བ་དང་། མོས་པ་ནི་ངེས་
པ་ལས་འབྱུང་གིས་མ་ངེས་པ་ལས་མི་འབྱུང་བ་དང་། དྲན་པ་ནི་འདྲིས་པའི་དངོས་
པོ་ལས་འབྱུང་གིས་མ་འདྲིས་པ་ལས་མི་འབྱུང་བ་དང་། ཏིང་འཛིན་ནི་བསྟན་ལས་
འབྱུང་གིས་མ་བསྟན་པ་ལས་མི་འབྱུང་པ་དང་། ཤེས་རབ་ནི་མ་འཁྲུལ་གསལ་ལ་བྱེ་
བྲག་ཕྱེད་པ་ལས་ཏེ། འཁྲུལ་ནོར་མི་གསལ་བ་ལས་མི་འབྱུང་བས། ཡུལ་སོ་སོར་ངེས་
པའོ།།
གསོ་བའི་འདུ་བྱེད་ལྔ་བསྟན་པ། ཞེ་སྡང་མི་དགེ་བའི་འདུ་བྱེད་དང་། །སྙིང་རྗེ་
བུ་གཉེན་འདུ་བྱེད་དང་། །གདུག་པའི་ནད་སེལ་འདུ་བྱེད་དང་། །ཐབས་ཀྱིས་ཀུན་
བསྐྱེད་འདུ་བྱེད་དང་། །བྱམས་པ་ཀུན་དགའི་འདུ་བྱེད་ལྔའོ། །ཞེས་པ། མནར་སེམས་
མེད་པ་དང་། སྐྱོབས་པའི་སེམས་ནི་གསོ་བ་སྟེ། ཞེ་བས་སྡང་པས་ནི་ཞེ་སྡང་ངོ་། །དེ་
མེད་པ་ནི་ཞེ་བས་བྱམས་ཤིང་བདེ་ལེགས་སུ་དགའ་བའི་འདུ་བྱེད་དོ། །སྙིང་རྗེ་མ་དང་



མཛོད་ལྷ་འགྲེལ།
བུ་ལྟ་བུའི་ཀུན་གདུང་བ་བྱེད་པ་ནི། བུ་གཉེན་ལྟར་གསོ་བའི་འདུ་བྱེད་དོ། །ངན་སོང་
གསུམ་ལ་སོགས་པའི་ནད་ནི་གདུག་ནད་སྟེ། དེ་སེལ་ཅིང་ཞི་བར་བྱེད་པའི་བསམ་
པ་ཅན་ནོ། །ནད་སེལ་བའི་འདུ་བྱེད་དོ། །ཐབས་ཀྱིས་ཀུན་བསྐྱེད་པ་ནི། འགྲོ་བ་ཀུན་
ལ་ཕན་གདགས་ཀྱིས་ཀུན་གསོ་ཞིང་བསོད་ནམས་ཀུན་བསྐྱེད་པའོ། །ཡིད་ཀུན་ལ་
གདུང་བའི་བྱམས་སེམས་ཅན་གྱིས་ནི། ཀུན་དགའ་བའི་འདུ་བྱེད་དོ། །དེ་དག་གིས་
ནི་སེམས་ཅན་ཀུན་གསོ་བའི་བསམ་པ་དང་ལྡན་པས་གསོ་བར་བྱེད་པའོ།།
མ་ཆགས་འདུ་བྱེད་ལྔ་བསྟན་པ། གདུལ་དཀའ་འདུལ་བའི་འདུ་བྱེད་དང་། །ཡོངས་
སུ་དཀའ་ཐུབ་འདུ་བྱེད་དང་། །བསྲུང་པ་ཀུན་སྤངས་འདུ་བྱེད་དང་། །རང་དབང་
མི་སྤྱོད་འདུ་བྱེད་དང་། །ཡིད་ལ་མི་སྦྱོར་འདུ་བྱེད་ལྔའོ། །ཞེས་པ། ཆགས་པ་དང་མི་
མཐུན་པ་ནི་མ་ཆགས་པའོ། །དེ་ལ་གདུལ་བ་སེམས་ཏེ་ང་བདག་ཏུ་ལྟ་བ་དང་། འདོད་
པ་ལྔ་ལ་ཆགས་པ་དང་། སྲིད་པ་ལ་ཆགས་པའི་གདུལ་དཀའ་བ་ཀུན། ངེས་པ་གོང་དུ་
གོ་བས་འདུལ་བའི་འདུ་བྱེད་དོ། །རྩ་བ་དང་ཡན་ལག་བསྲུང་བར་དཀའ་བ་ཐུབ་པའི་
འདུ་བྱེད་དང་། མང་ཐུན་གྱི་ཤ་དང་ཡུ་ཏིའི་ཆང་ལ་སོགས་པའི་གང་བསྲུང་བ་རྣམས་
ལ་མ་ཆགས་པ་དང་། སེམས་ཁོ་ནར་མི་སྤྱོད་པར་ཡིད་འབྱུང་བར་བྱེད་པ་ནི། དཔེར་
ན་འཁྲིག་སྲིད་དང་དད་ཆེན་མི་སྡུག་པ་རྒན་མོ་ལོང་མར་སྒོམ་སྟེ། མ་ཆགས་པའོ། །ཡིད་ལ་
མི་སྦྱོར་བ་ནི་ཆགས་འཁྲིག་ལ་ཞེན་ཆགས་མེད་ན། སྡིག་སྒྲིབ་ཀྱི་ལས་མི་བྱེད་པས་
ཡིད་ལ་ཙམ་ཡང་མི་སྦྱོར་རོ། །
མི་ལེན་འདུ་བྱེད་ལྔ་བསྟན་པ། ཡུལ་ལ་མི་ལེན་འདུ་བྱེད་དང་། །འཁོར་ལ་
མི་ལེན་འདུ་བྱེད་དང་། །ནོར་ལ་མི་ལེན་འདུ་བྱེད་དང་། །ཟས་ལ་མི་ལེན་འདུ་



0
སངས་རྒྱས་གཡུང་དྲུང་བོན་གྱི་དཔེ་ཚོགས།
བྱེད་དང༌། །རྒྱན་ལ་མི་ལེན་འདུ་བྱེད་དང་ལྔའོ། །ཞེས་པ། དབང་པོའི་ཡུལ་འདོད་
པ་ལྔའི་ཡུལ་མ་ཆགས་པས་མི་ལེན་པའི་འདུ་བྱེད་དོ། །འཁོར་བ་དང་སྦྱོར་བ་ཕུན་
སུམ་ཚོགས་པ་ལ་མི་ལེན་ནོ། །ནོར་ནི་ལྟ་བ་ནོར་བས་ཏེ་རྫས་ལ་མི་ལེན་ནོ། །ཡང་
དག་པའི་ནོར་ནི་གཡུང་དྲུང་སེམས་དཔའི་ནོར་ཏེ། དད་པ་དང་བརྩོན་འགྲུས་དང་
ཤེས་རབ་དང་སྟོབས་དང་དྲན་པ་དང་། མོས་པ་དང་མ་འཁྲུལ་བ་དང་ཚུལ་དང་ལྡན་
པ་དང་བསམ་པ་དང་དག་པ་དང་ལྡན་པའོ། །དེ་དག་ནི་དགུ་པོས་དགུ་ཚོགས་བཟའ་
བར་བྱ་བ་དང་སྲོག་འཛིན་པས་ཟས། ཁམས་ཀྱི་ཟས་དང་ཡིད་ཀྱི་ཟས་དང་ཏིང་
འཛིན་གྱི་ཟས་དང་། རང་བཞིན་གྱི་ཟས་དང་བཞི་ལས། ཁམས་ཀྱི་ཟས་ནི། ལུས་གསོ།
ཡིད་ཀྱི་ཟས་ནི། ཀེ་ལི་ལག་གདུག་གི་ཕ་མས། བཀྲེས་པའི་དུས་སུ་ཐལ་བས་སྣོད་
བཀང་པས། དམིགས་ལ་བཏགས་པས་ཞག་བརྒྱད་ཐུབ་པ་ལྟ་བུའོ། །ཏིང་འཛིན་ཟས་
ནི། གཟུགས་དང་གཟུགས་མེད་ལྷའི་ཟས་སོ། །རང་བཞིན་གྱི་ཟས་ནི་མ་ལ་གནས་
པའི་བར་དང་། ནད་པ་ཁ་ཅིག་རང་བཞིན་རང་གི་སྲོག་འཛིན་པའོ། །རྒྱན་ནི་མཛེས་
པ་སྟེ། ལྷ་ལ་འོད་ཟེར་མི་ལ་ཆས་བཞག་པ་ལ་སོགས་པ་ལ་མི་ལེན་པའི་འདུ་བྱེད་དོ། །དེ་
དག་ནི་སྡིག་པའི་ས་བོན་མི་སོགས་པའི་ལས་ཅན་ནོ།།
བདེན་པའི་འདུ་བྱེད་ལྔ་བསྟན་སྟེ། ཚིག་མི་འགྱུར་བའི་བདེན་པ་དང་། །ངེས་
པར་བློ་བརྟན་བདེན་པ་དང་། །ཀུན་འབྱུང་བདེན་རྟོགས་འདུ་བྱེད་དང་། །སྒྲོས་སྐུར་
མི་ལྡན་འདུ་བྱེད་དང་། །ཡང་དག་བདེན་རྟོགས་འདུ་བྱེད་དོ། །ཞེས་པ། བདེན་པའི་
དངོས་པོ་ནི། རྫུན་པ་མེད་པས་ཏེ། ཚིག་ནི་གོང་དུ་སྨྲས་པ་ལས་ཕྱིས་མི་འགྱུར་བའི་
ཚིག་བདེན་པ་དང་ངེས་པར་བདེན་པ་གཞན་གྱི་བློ་མི་འགྱུར་བ་དང་། དོན་ལ་མཁས་



མཛོད་ལྷ་འགྲེལ།
61
པས་བློ་ལ་ཀུན་གྱིས་རྣམ་པར་བོར་དུ་མེད་པར་བདེན་པར་རྟོགས་པ་དང་། གང་ལ་
ཡང་བཏགས་པའི་སྒྲོས་མེད། སྨད་པའི་སྐུར་པ་མེད་པས་བདེན་པ་དང་། ཡང་དག་པ་
ནི་དྲི་མ་དག་པ་ལྟ་བུ་སྟེ། ངེས་པར་བདེན་པར་རྟོགས་པར་གནས་པའི་འདུ་བྱེད་དོ། །དེ་
ནི་ངེས་ཤེས་བསྐྱེད་པས་བརྩོན་འགྲུས་བསྐྱེད་པའི་ལས་ཅན་ནོ།།
ཀུན་དགའི་འདུ་བྱེད་ལྔ་བསྟན་པ། དབྱེན་གཅུག་མི་དགའི་འདུ་བྱེད་དང་། །རྩོད་
པ་ཐབས་ཀྱིས་ཞི་དགའ་དང་། །ཡོན་ཏན་ལྔ་སྤྲོས་ཀུན་དགའ་དང་། །ཐབས་ཀྱིས་
བསོག་མེད་བདེན་དགའ་དང་། །ཉེ་རིང་མི་འབྱེད་མཉམ་དགའ་ལྔའོ། །ཞེས་པ།
ཐུགས་རྗེ་དང་ཐབས་མངའ་བས་ཕྱོགས་རིས་མེད་པར་ཀུན་དགའ་བ་སྟེ། དབྱེན་
བཅུག་གིས་གཅོད་པར་བྱེད་པ་སྟེ་མེད་པར་དགའ་བའི་འདུ་བྱེད་དོ། །ཐབས་མཁས་
པས་རྩོད་པའི་རྣམ་པ་ཞི་ཞིང་དག་པར་དགའ་བའོ། །གཞན་འདོད་པ་ལ་ཡོན་ཏན་ལྔ་
སྤྲོས་པས་ཀུན་དང་པའི་རྒྱུ་གསོག་ཐབས་ཀྱིས་ཡིད་ལ་མེད་པར་བྱས་པས། རང་གི་
སེམས་བདེ་ཞིང་དགའ་བ་དང་། མཉམ་པའི་སེམས་ཀྱིས་སེམས་ཅན་ཐམས་ཅད་ཕ་
མ་བུ་གཉེན་ལྟར་ཕྱེ་བས་ཀུན་དགའ་བའི་འདུ་བྱེད་དོ། །དེ་ནི་གཞན་གྱིས་བདག་ལ་
སྨོན་པ་སྙན་པ་བསྟོད་པ་སྒྲོགས་པའི་ལས་ཅན་ནོ།།
ངག་ཞི་བའི་འདུ་བྱེད་ལྔ་བསྟན་པ། གསུང་སྙན་མི་འཁྲུལ་འདུ་བྱེད་དང་། །ཡིད་
འོང་ལྷའི་གསུངས་དབྱངས་དང་། །བདེན་པས་ཀུན་གྲོལ་འདུ་བྱེད་དང་། །སྦྱིན་པས་
སྨྲས་པ་དག་བྱེད་དང་། །སྙིང་པོ་ངེས་པའི་སྒྲ་འབྱིན་ལྔའོ། །ཞེས་པ། ངག་ནི་ཞི་བ་ལྷ་
ཡི་གསུང་ལྟ་བུ་སྟེ། གསུང་ངོ་ཅོག་ལ་འཁྲུལ་མེད་ཅིང་། ཉན་པའི་རྣ་བ་ཉན་པ་ནི།
གསུང་སྙན་མི་འཁྲུལ་བའི་འདུ་བྱེད་དོ། །ཡིད་དུ་འོང་བའི་སྒྲ་ཚིག་ནི། ཚངས་པ་ལྷའི་



62
སངས་རྒྱས་གཡུང་དྲུང་བོན་གྱི་དཔེ་ཚོགས།
གསུང་ལྟ་བུ་དང་། བདེན་ཚིག་རྫུན་མེད་ཀྱིས་རྣམ་ཀུན་གྲོལ་བར་ཁྲོལ་བའོ། །ཞལ་
གྱིས་སྦྱིན་པ་འདོད་པ་ལ་བཏང་པར་སྨྲས་པས་གང་དག་དགའ་བ་དང་། ཡང་དག་པ་
ལྷ་ཡི་སྙིང་པོ་ངེས་པའི་སྒྲ་གཡུང་དྲུང་གི་གསུང་འགྲོ་བ་མོས་པའི་རྣ་བར་གདངས་
པའི་སྒྲ་འབྱིན་པའི་འདུ་བྱེད་དོ། །དེ་ལྟ་བུའི་ལྷ་ངག་ཞི་ལ་གསུང་སྙན་པ་དེས། འཐབ་
རྩོད་ཐམས་ཅད་མེད་པར་བྱེད་པ། རྩོད་པ་ཞི་བའི་ལས་ཅན་ནོ།།
ཚིག་འཇམ་འདུ་བྱེད་ལྔ་བསྟན་པ། ཚིག་རྩུབ་ཀུན་སྤངས་འདུ་བྱེད་དང་། །ཁ་
རློམས་ཚིག་མེད་འདུ་བྱེད་དང་། །ཀུན་གྲོལ་བདུད་རྩིར་གྲོལ་བ་དང་། །འཇམ་ལ་ཀུན་
དགའ་དོན་གསལ་དང་། །ཡིད་འོང་དགའ་ཚིག་དང་སྐྱེ་ལྔའོ། །ཞེས་པ། ཚིག་ནི་རྗོད་
པ་འཇམ་པ་རྭ་མེད་པའོ། །གཞན་ཟུར་ཟ་དང་རྩུབ་པ་སྤངས་ཏེ། ཚད་དུ་སྨྲ་བའོ། །ང་
ཆེ་ང་བཙན་དང་རློམ་ཚིག་དང་མེད་དེ་འཇམ་པའོ། །ལྷ་ཡི་ལྗགས་ལྟ་བུས་ཀུན་ལ་
གྲོལ་ཏེ་དོན་ཁྲོལ་བས། བདུད་རྩི་ལྟར་འཁོར་བའི་ནད་ལས་གྲོལ་བའི་ཚིག་འཇམ་
པའོ། །ཚིག་འཇམ་ལ་དོན་ཕིགས་པ་གཞན་གྱི་བློ་ལ་དོན་གསལ་བར་སྟོན་པའོ། །བདེན་
ཚིག་འཇམ་པོས་གང་གིས་ཀྱང་ཡིད་དུ་འོང་ཞིང་དགའ་བ་དང་། དང་བ་སྐྱེ་བའོ། །ཚིག་
དེ་ལྟ་བུས་ཀུན་སྤྲོ་ཞིང་དང་བ་སྐྱེ་བའི་ལས་ཅན་ནོ།།
ལྷ་སེམས་འདུ་བྱེད་ལྔ་བསྟན་པ། ལྷ་སེམས་ཞི་བ་ཀུན་སྙོམས་དང་། །མངོན་
སེམས་ཀུན་སྤངས་དགེ་བ་དང་། །ཞེན་པ་མེད་པས་ཁྲེལ་ཡོད་དང་། །རྫུན་མེད་སེམས་
དཀར་བཅོས་སླ་དང་། །ལྷ་སེམས་ཀུན་སྐྱོབ་དོན་ཟབ་ལྔའོ། །ཞེས་པ། བསམ་པ་དག་པ་
ལྷ་ཡི་སེམས་སོ། །ལྷ་སེམས་ལྟར་དུག་ལྔ་ཞི་བས་བདེ་སྡུག་མེད་པར་སྙོམས་པའོ། །ལྷ་
སེམས་ལྟར་མངན་སེམས་གདུག་པ་སྤངས་པས། ཡིད་དགེ་བའོ། །ཞེན་པའི་སེམས་



61
མཛོད་ལྷ་འགྲེལ།
མེད་པས་རང་ལ་ཁྲེལ་བ་མེད་མ་ཁྲེལ་བའོ། །སེམས་ལ་བཞག་པ་མེད་ཅིང་བསམ་པ་
གར་ཕྱོགས་སུ་ཆུ་ལས་བཅོས་པ་སླ་བའོ། །ལྷ་ཡི་སེམས་དང་ལྡན་ཏེ་ཀུན་ལ་སྐྱོབ་ཅིང་
དགོངས་པ་ཟབ་མོས་བསམ་པ་དག་པའི་འདུ་བྱེད་དོ། །དེས་ནི་ཀུན་ལ་དགེ་བ་བསྐྱེད་
པའི་ལས་ཅན་ནོ།།
བྱམས་པའི་འདུ་བྱེད་ལྔ་བསྟན་པ། གདུག་སེམས་སྤངས་པའི་བྱམས་སེམས་
དང་། །བརྩེ་བའི་མཆོག་སྟོན་བྱམས་པ་དང་། །སྤྲུལ་པ་འཕེལ་བྱེད་བྱམས་པ་དང་། །ཐར་
པའི་ལམ་སྟོན་བྱམས་པ་དང་། །མ་གོད་གཏོང་པའི་བྱམས་པ་ལྔའོ། །ཞེས་པ། བརྩེ་
གདུང་ཕན་འདོགས་པ་བྱམས་པ་སྟེ། གདུག་སེམས་སྤངས་པའི་སྡོམ་པས་བྱམས་དང་
ལྡན་པ་བྱེད་པའོ། །སྙིང་རྗེ་དང་བརྩེ་བའི་སེམས་ཀྱིས་བྱམས་པའི་མཆོག་སྟོན་
པའོ། །འཁོར་བ་རྣམས་ཐར་པ་ཐོབ་པ་བྱ་བའི་ཕྱིར། སྤྲུལ་པ་མང་པོ་སྤྲུལ་ཏེ་བྱམས་
པས་ཕན་པར་བྱེད་པའོ། །འཁོར་བ་སྡུག་བསྔལ་གྱི་ས་ལས་ཐར་བའི་ལམ་སྟོན་པས་
བྱམས་པའི་གདམས་ངག་སྟོན་པའོ། །སྲིད་པ་བདེ་བ་དང་སྤྲད་པར་བྱ་བའི་ཕྱིར།
གཞན་[མ་]གོད་པའི་སྦྱིན་པ་ཆེན་པོ་གསུམ་བཏང་བས་བྱམས་པའི་མཆོག་གི་འདུ་
བྱེད་དོ། །ཉེ་རིང་དང་ཕྱོགས་སུ་མི་འབྱེད་པའི་ལས་ཅན་ནོ།།
བདེན་པའི་འདུ་བྱེད་ལྔ་བསྟན་པ། ལོག་པ་ཀུན་སྤངས་བདེན་པ་དང་། །སྤྲོ་བ་
ཀུན་བསྐྱེད་བདེན་པ་དང་། །ངེས་པར་དོན་སྟོན་བདེན་པ་དང་། །བྱིན་གྱིས་རླབས་
མཆོག་བདེན་པ་དང་། །གཉིས་མེད་མཉམ་པའི་བདེན་པ་དང་ལྔའོ། །ཞེས་པ། ཐམས་
ཅད་ངེས་པར་སྟོན་པ་ནི་བདེན་པ་སྟེ། ཚིག་ལ་སོགས་ཏེ་ལོག་པ་ཀུན་སྤངས་པའི་སྡོམ་
པ་ནི་བདེན་པ་ངེས་པའོ། །བདེན་པའི་ཚིག་སྤྱོད་དག་ལ་གཞན་སྤྲོ་བ་སྐྱེ་བའོ། །དོན་



64
སངས་རྒྱས་གཡུང་དྲུང་བོན་གྱི་དཔེ་ཚོགས།
གྱིས་ངོ་བོ་ངེས་པར་སྟོན་པས་བདེན་ལ་ངེས་པའོ། །གཡུང་དྲུང་སེམས་དཔའི་བྱིན་
རླབས་ཀྱིས། རྡེའུ་ཤིང་ཡན་ཆད་བདེན་པའི་བོན་དུ་བསྟན་པའོ། །གཉིས་ནི་མཐའ་སྟེ་
མེད་པ་ནི་མཉམ་པ་ཆེན་པོའི་བོན་དོན་བདེན་ངེས་སུ་བསྟན་པའོ། །དེ་ནི་གཉིས་མེད་
ངང་ལ་བློ་བརྟེན་པའི་ལས་ཅན་ནོ།།
མི་འདའི་འདུ་བྱེད་ལྔ་བསྟན་པ། སྲུང་བར་བྱེད་པས་མི་འདའ་དང་། །རྣམ་གྲོལ་
མི་འདའི་འདུ་བྱེད་དང་། །ཟུངས་ཐུབ་མི་འདའི་འདུ་བྱེད་དང་། །དོན་ལ་མི་ལྡོག་འདུ་
བྱེད་དང་། །དོན་དམ་དབྱིངས་ལས་མི་འདའ་ལྔའོ། །ཞེས་པ། བསྲུང་བ་ནི་དུས་ལས་མི་
འདའ་སྟེ། གང་བསྲུང་དམ་དུ་བཅས་པ་མི་འདའ་བའོ། །དགེ་སྡིག་རྣམ་པར་གྲོལ་བས་
མི་འདའ་བར་ཤེས་པའོ། །འདི་དམ་དུ་གྱིས་གཅིག་པ་ལས་མི་འདའ་བའོ། །བདེན་
པའི་དོན་རྟོགས་པ་ལས་མི་ལྡོག་པའི་དོན་དམ་པར་ཐམས་ཅད་དབྱིངས་མ་གཡོས་
པའི་ངང་ལས་མི་འདའ་བའི་འདུ་བྱེད་དོ། །བསམ་པ་གཞི་ནས་མི་འདའ་བའི་ལས་
ཅན་ནོ། །འདི་དག་ནི་དགེ་བ་བཅུ་གཅིག་སྟེ། བསྐྱེད་པའི་རྒྱུ་བཟང་པས་སྨིན་པའི་
འབྲས་བུ་ཡང་མཐོ་བར་སྐྱེ་བའོ
ཞེ་སྡང་འདུ་བྱེད་ལྔ་བསྟན་པ། གཟུགས་མི་སྡུག་ལ་ཞེ་སྡང་ངོ་༼དང༽། །ཞེ་
བས་གཏིང་ནས་སྡང་བ་དང་། །ལྷག་མཐོང་ལས་ཀྱི་ཞེ་སྡང་དང་། །སྲོག་ལ་དབང་བྱེད་
ཞེ་སྡང་དང་། །གཞན་གྱིས་ཞེ་སྡང་བསྐྱེད་དང་ལྔའོ། །ཞེས་པ། སེམས་ཞེ་བས་མ་རྟོགས་
པས་བདེན་པ་ལ་སྡང་བའོ། །གནོད་པ་མ་བྱས་ཀྱང་གཟུགས་བྱད་མི་སྡུག་པའི་རྣམ་པ་
སྡིག་སྦལ་ལྟ་བུ་འཇིགས་ནས་སྡང་བའོ། །སེམས་མ་རྟོགས་པས་ཞེ་བའི་གཏིང་ནས་
གདུག་པ་འཆའ་བའོ། །བདག་བས་གཞན་དག་དྲག་པར་ལྷག་པར་མཐོང་བ་ལ་ཞེ་



5
མཛོད་ལྷ་འགྲེལ།
སྡང་སྐྱེ་བའོ། །མ་རྟོགས་པས་སྲོག་གཅོད་པ་ལ་དགའ་བ་སྐྱེ་བའི་ཞེ་སྡང་སྐྱེ་བ་དང་།
མ་རྟོགས་པས་བདག་མ་ཡིན་གཞན་པ་ལ་ཞེ་སྡང་པའི་སེམས་སྐྱེ་བའི་འདུ་བྱེད་དོ། །དེ་
ནི་སེམས་གཏིང་ནས་ཞེ་གདུག་པའི་ལས་ཅན་ནོ།།
གཏི་མུག་འདུ་བྱེད་ལྔ་བསྟན་པ། འཇིག་པའི་གཏི་མུག་འདུ་བྱེད་དང་། །ཟས་
ཚོལ་གཏི་མུག་འདུ་བྱེད་དང་། །གནས་བརྟན་གཏི་མུག་འདུ་བྱེད་དང་། །སྡེ་སྣོད་གཏི་
མུག་འདུ་བྱེད་དང་། །ཞེ་སྡང་གཏི་མུག་འདུ་བྱེད་ལྔའོ། །ཞེས་པ། གཏི་མུག་ནི་གཏི་མ་
རིག་པའོ། །སེམས་མ་རིག་པས་དགྲ་བགེགས་ལྟ་བུས་འཇིགས་སེམས་ཀྱིས་དགེ་བ་
རྨུག་པའོ། །སེམས་མ་རིག་པས་ཟས་ཚོལ་སེམས་ཀྱིས་གཏི་མུག་པའོ། །སེམས་མ་རིག་
པས་བདག་གཞན་གཉིས་ཀ་འཁོར་བའི་གནས་བརྟན་ལ་ཆགས་པས་གཏི་མུག་
པའོ། །སེམས་མ་རྟོགས་པས་གང་ལ་སྡང་སེམས་སྐྱེ་བའི་གཏི་མུག་པའོ། །སྡིག་པ་ཀུན་
གྱི་གཞི་བྱེད་པའི་ལས་ཅན་ནོ།།
ང་རྒྱལ་འདུ་བྱེད་ལྔ་བསྟན་པ། ཆེ་མཆོག་འབྱིན་པའི་ང་རྒྱལ་དང་། །ངའོ་སྙམ་
པའི་ང་རྒྱལ་དང་། །མངོན་པར་སྨྲ་བའི་ང་རྒྱལ་དང་། །ཅུང་ཟད་སེམས་པའི་ང་རྒྱལ་
དང་། །ལོག་པར་ལྟ་བའི་ང་རྒྱལ་ལྔའོ། །ཞེས་པ། ང་རྒྱལ་བ་ནི་སེམས་རབ་ཁེངས་
པའོ། །ཆེ་བའི་ཡོན་ཏན་དང་ལྡན་པ་ནི་མ་རིག་པའི་ཁེངས་སེམས་མི་མངའ་ལ། མ་
རྟོགས་ཚིག་གི་ཡོན་ཏན་ཅན་ནི། ང་རྒྱལ་ཆེ་མཆོག་འབྱིན་པའོ། །ངའོ་སྙམ་པ་ནི་ང་
རང་བཟང་ང་རང་ཆེ་སྙམ་པར་སེམས་ཁེངས་ཏེ་སྨྲ་བའོ། །མངོན་པ་ནི་སའི་ས་དང་
ལམ་ཐོབ་པོ་བ་དང་། ང་མཁས་སོ་བར་མངོན་དུ་སྨྲ་བའོ། །བདག་བླ་མ་བས་ཆུང་ངམ་
མར་བདག་ཡོན་ཏན་ཆེའོ་སྙམ་པར་སྨྲ་བའོ། །གཟུང་འཛིན་དང་ཡོད་མེད་དང་རྟག་



66
སངས་རྒྱས་གཡུང་དྲུང་བོན་གྱི་དཔེ་ཚོགས།
ཆད་དུ་ལྟ་བས་སེམས་ཁེངས་པ་གང་ཡིན་པ་ལ་ལོག་པའི་འདུ་བྱེད་དོ། །དེ་ནི་བདེན་
ཚིག་ཁྱད་དུ་གསོད་པའི་ལས་ཅན་ནོ།།
འདོད་ཆགས་འདུ་བྱེད་ལྔ་བསྟན་པ། ཆགས་པས་ཞེན་པའི་འདོད་ཆགས་
དང་། །འཁྲིག་པས་སྦྱར་བའི་འདོད་ཆགས་དང་། །ཚད་ལས་བརྒལ་བའི་འདོད་ཆགས་
དང༌། །མཛེས་ལ་ཡིད་ཆགས་འདོད་ཆགས་དང་། །ཞེན་པས་བཏང་བར་མི་འགྱུར་
ལྔའོ། །ཞེས་པ། རྣམ་པ་གང་ལ་ཡང་འདོད་ཅིང་ཆགས་པས་འདོད་ཆགས་སོ། །ཕུང་
པོ་ལྔ་དང་འདོད་པ་ལྔ་ལྷག་པར་ཞེན་པའི་འདོད་ཆགས་སོ། །ཕོ་མོའི་སྲིད་པ་ལ་ཞེན་
ཏེ་ཆགས་པ་ནི་འཁྲིག་པའི་འདོད་ཆགས་སོ། །གང་ཡང་ཀུན་གཞི་ལ་ལྷག་པར་ཞེན་
ཆགས་ཆེ་བ་ནི་ཚད་ལས་བརྒལ་བའོ། །གཟུགས་སྡུག་མདངས་ཀྱིས་མཛེས་པ་ལ།
རབ་ཏུ་ཆགས་པ་ནི་མཛེས་ལ་ཆགས་པའོ། །འདོད་པའི་ཡོན་ཏན་ལྔ་པོ་གང་ལ་ཡང་
རབ་ཏུ་ཞེན་པས་བཏང་མི་ཕོད་འདུ་བྱེད་དོ། །དེ་ནི་ལས་ངན་སྣ་ཚོགས་སྤྱོད་པའི་རྟེན་
བྱེད་པའི་ལས་ཅན་ནོ།།
ཕྲག་དོག་འདུ་བྱེད་ལྔ་བསྟན་པ། གཞན་བཟང་ཀུན་ཚོགས་སེམས་འཁྲུག་
དང་། །ཡོན་ཏན་ལྔ་ལ་རྟོགས་༼རྟོད༽ཕྱིར་དོགས། །སྐྱེ་གནས་ངན་འགྲོ་གཞོམ་ཕྱིར་
དོགས། །ཉོན་མོངས་ཡིད་མཐོང་གཉིས་ཕྱིར་དོགས། །རྩོལ་སེམས་འགྲན་ཏེ་དོགས་
དང་ལྔའོ། །ཞེས་པ། ཕྲག་དོག་ནི་འགྲན་སེམས་སྐྱེ་བའོ། །བདག་བས་གཞན་བཟང་
ཞིང་མཐོ་ཡིས་དོགས་ལ་སེམས་ཁོང་ན་འཁྲུག་ཅིང་སོང་ན་མི་གནས་པའོ། །འདོད་
པའི་ཡོན་ཏན་ལྔ་གཞན་གྱིས་དབང་བྱས་ཀྱིས་དོགས་ཏེ་རྟོད་པ་ནི་ཕྲག་དོག་པའོ། །སྐྱེ་
བའི་གནས་ལ་དོགས་པ་ནི། སྲིད་པ་བར་མ་དོ་ཡི་མོའི་མངལ་དུ་འཇུག་པ་ལ་རྟོད་



མཛོད་ལྷ་འགྲེལ།
67
པའི་ཕྲག་དོག་པའོ། །ཉོན་མོངས་པའི་ཡིད་ཀྱིས་བསམ་པ་ཕྱིར་དྲང་སྟེ་དགེ་བ་ལ་
དོགས་པའོ། །ལས་དང་བྱ་བའི་རྣམ་པ་ལ་རྩོལ་སེམས་གྱིས་འགྲན་ཏེ་ཕྲག་དོག་སྐྱེ་
བའོ། །དེ་ནི་ཕན་གནོད་མེད་པ་རང་སེམས་འཁྲུལ་པའི་ལས་ཅན་ནོ།
མ་རིག་འདུ་བྱེད་ལྔ་བསྟན་པ། དགེ་སྡིག་མ་རིག་འདུ་བྱེད་དང་། །རྒྱུ་འབྲས་མ་
རིག་འདུ་བྱེད་དང་། །གནས་རྣམས་མ་རིག་འདུ་བྱེད་དང་། །ལས་རྣམས་མ་རིག་འདུ་
བྱེད་དང་། །རང་སེམས་མ་རིག་འདུ་བྱེད་ལྔའོ། །ཞེས་པ། གཞི་རང་སེམས་མ་རིག་པས་
དགེ་བ་སྤྱོད་པར་མ་རིག སྡིག་པ་སྤང་པར་མ་རིག་བའོ། །དགེ་བས་མཐོ་རིས་ཐོབ་
པར་མ་རིག་སྡིག་པས་ངན་སོང་ལྟུང་བར་མ་རིག་པས་རྒྱུ་འབྲས་མ་རིག་པའོ། །དེའི་
དབང་གིས་གནས་མཐོ་དམན་དུ་སྐྱེ་བ་མ་རིག་པའོ། །ལམ་མ་རིག་པ་ནི་རྟོགས་མ་
རྟོགས་ཀྱི་དགེ་བའི་མཐོ་རིས་སུ་འགྲོ་བ་དང་། སྡིག་པའི་ལས་ངན་སོང་དུ་འགྲོ་བ། མ་
རིག་པའོ། །ཡང་དག་པར་རང་སེམས་སངས་རྒྱས་སུ་མ་རིག་པ་ལས་མ་རིག་པའི་རྣམ་
པ་ཀུན་འབྱུང་བའི་འདུ་བྱེད་དོ། །དེས་ནི་སྡིག་པའི་རྣམ་པ་ཀུན་སྐྱེད་པའི་ལས་ཅན་
ནོ།།
ལྟ་བའི་འདུ་བྱེད་ལྔ་བསྟན་པ། འཇིག་ཚོགས་ཀུན་ལ་ལྟ་བ་དང་། །ཀུན་བརྟག་
མཐར་འཛིན་ལྟ་བ་ནི། །འཁྲུལ་པས་ལོག་པར་ལྟ་བ་དང་། །ལྟ་བ་མཆོག་ཏུ་འཛིན་པ་
དང་། ༼ཚུལ་ཁྲིམས༽རྟུལ་ཤུགས་མཆོག་ལྟ་ལྔའོ། །ཞེས་པ་། སྐབས་འདིར་ལྟ་བ་ནི།
ལོག་ཤེས་ཀྱི་ལྟ་བ་སྟེ། འཇིག་ནི་འབྲལ་བ་སྟེ། ཚོགས་ལ་འདུས་པའི་ཕུང་པོ་ལྔ་ལ། མ་
ཐ་བ་རྣམས་བདག་དང་བདག་གིར་ལྟ་བ། འཇིག་ཚོགས་ལ་ལྟ་བ་དེ་ཉིད་བདག་མེད་
ལ་བདག་ཏུ་ལྟ་བ་དང་། བདག་མེད་པས་བདག་གིས་ལྟ་རུ་མེད་པ་ལྟ་བ་ངན་པ་ལ།



68
སངས་རྒྱས་གཡུང་དྲུང་བོན་གྱི་དཔེ་ཚོགས།
མཆོག་དང་རབ་ཏུ་ལྟ་བ་ཕྱིན་ཅི་ལོག་ཏུ་ལྟ་བའོ། །བདག་རྟག་པའི་མཐའ་དང་ཆད་
པའི་མཐའ་ལ་གནས་ནི་ཀུན་བརྟག་མཐར་འཛིན་ལྟ་བའོ། །འཇིག་རྟེན་ལྷ་གཤེན་
བོན་དང་གསུམ་ནི། ཡེ་མེད་པར་ལྟ་བ་དང་། ལས་དགེ་སྡིག་འབྲས་བུ་མཐོ་དམན་
མེད་པར་ལྟ་བ་ནི་ལོག་འཁྲུལ་གྱི་ལྟ་བ་ནི། གང་བཞིན་དུ་མེད་པ་ཡོད་ཀྱིས་ཀྱང་དགེ་
བ་སྤྱོད་པས་མཐོ་རིས་དང་སྡིག་པས་ངན་སོང་དུ་ལྟུང་བ་མེད་པར་ལས་སྤྱོད་དག་པ་
ནི་ལོག་ལྟའི་མཆོག་ཏུ་ལྟ་བའོ། །ཚུལ་ཁྲིམས་དང་བརྟུལ་ཤུགས་ནི་ལོག་པར་སྤྱོད་པ་
སྟེ། མ་བྱིན་རྒྱ་མཚོ་ཡི་ཆུ་མི་འཐུང་པར་ཡུ་ཏིའི་མྱོས་ཆུ་འཐུང་པ་དང་། མ་བྱིན་ན་
འཚོ་བ་གཙང་མའི་ཟས་མི་ཟ་བར་མང་ཐུན་སྡིག་པའི་ཟས་ཟ་བ་དང་། མ་བསྐོན་
ན་འཇམ་དྲོའི་གོས་མི་གོན་པར་པགས་ཤུན་རགྒའི་གོས་གོན་པ་དང་། བྱ་ཁྱི་ཕག་གི་
བརྟུལ་ཤུགས་ལྟར། གཙང་སྨེ་མེད་པར་ཟ་ཞིང་རྒྱ་སྲང་དུ་ཉལ་བ་དང་འགྲོ་འདུག་
མེད་པར་སྐད་འདོན་པ་དང་། གཙང་རྨེ་མེད་པར་ཟ་ཞིང་ཁུང་དུ་ཉལ་བ་དང་གཙང་
སྨེ་མེད་པར་ཤིང་ཁ་གཡང་ཁ་ལ་ཉལ་ཏེ་འཇིག་རྟེན་འཁྲུལ་ལོག་གི་ལྟ་སྤྱོད་ལ་གནས་
པའོ།།
ཐེ་ཚོམ་འདུ་བྱེད་ལྔ་བསྟན་པ། བདེན་ལ་ཡིད་གཉིས་ཟ་བ་དང་། །ངའོ་སྙམ་
སེམས་རློམས་པ་དང་། །འབྲོས་པའི་གཞི་ཚོལ་ལེན་དཀའ་དང་། །ང་རྒྱལ་གལ་པོས་
གྱེན་གཏོད་དང་། །རུ་ང་ཆེ་བས་ངར་གཅོག་ལྔའོ། །ཞེས་པ། ཐེ་ཚོམ་ནི་མ་ངེས་པ་
སྟེ། བདེན་ལ་ཡིད་གཉིས་ཟ་བ་ནི། དགེ་སྡིག་བདེན་རྫུན་ལ་ཤན་མ་ཕྱེད་པས་ཡིད་
༼གཉིས༽ཟ་བ་དང་། སངས་རྒྱས་དང་སེམས་ཅན་དང་མཐོ་རིས་དང་ངན་སོང་ལ་
ཡིད་གཉིས་ཟ་བའོ། །ངའོ་སྙམ་སེམས་ནི། གཞན་པོ་ལས་དགེ་སྡིག་དང་། འབྲས་བུ་



མཛོད་ལྷ་འགྲེལ།
69
མཐོ་དམན་དང་། སངས་རྒྱས་སེམས་ཅན་ཡོད་བྱས་ན། དེ་ལྟར་ཅིས་ཤེས། ཡོད་དམ་
མེད་ཆད་དོ་སྙམ་པར་ཀོ་རི་འཛིན་པའོ། །འབྲོས་པའི་གཞི་འཚོལ་བྱ་བ་ནི། མི་མཁས་
པས་འབྲོས་པའི་གཞི་འཚོལ་བས་ཏེ། རང་བློ་ལ་ངེས་ཤེས་མ་རྙེད་པས། གཞན་འདྲི་
བ་ལ་ལན་ལྡོན་མི་ཤེས་ཏེ། དཔེར་ན་ལས་རྒྱུ་འབྲས་ཡོད་ཅེས་དྲིས་ན། ངེས་པའི་མན་
ངག་མ་ཤེས་པས་ན། ལས་རྒྱུ་འབྲས་བྱ་ར་ཅི་ལ་ཟེར། སླར་འདྲེན་པ་སྐད་ཟེར་ནས་
འབྲོས་པའོ། །ང་རྒྱལ་གལ་པོ་ནི། ཕ་རོལ་པོ་ལས་དགེ་སྡིག་སྤྱད་པ་ན། འབྲས་བུ་ཕྱིར་
འགྲོ་དྲིས་ན། རང་ལ་ཡིད་ཆེས་མེད་པས། ང་རྒྱལ་གལ་པོས་འབྲས་བུ་མ་ངེས་སོ་
ཟེར་ཏེ། ང་རྒྱལ་གྱིས་གན་ལ་གཏོད་པ་ནི། དགེ་བ་བྱས་པས་བདེ་སྐྱིད་ལ་སོགས་པའི་
འབྲས་བུ་འོང་ན། དགེ་བ་བྱས་པའི་འབྲས་བུ་༼ད༽ལྟ་ག་ན་འདུག་དགེ་བ་བྱས་པས་
ཚེ་ཐུང་ན་ཚ་ཅན་མང་འདུག་པས། སྡིག་པ་བྱས་པ་ངན་སོང་དུ་སོང་བ་༼ད༽ལྟ་གང་
ན་འདུག་སྡིག་པོ་ཚེ་རིང་ལ་ན་ཚ་མེད་པ་ཡང་འདུག་ཟེར་ཏེ། ཀོ་རེ་སྨྲ་བ་ལྟ་བུའོ། །རུ་
ང་ཆེ་བ་ནི། རང་ལས་གཞན་མཁས་པས་དྲིས་པ་ན། བདེན་ཚིག་མི་ཤེས་པས་ཁ་སྐོང་
གིས་ཕ་རོལ་པོ་ཡི་བདེན་པ་ངར་གཅོག་པ་སྟེ། དེ་ཡང་ཆེས་ཆུང་དང་མཐོ་དོགས་ཀྱི་
རུ་ངས། ངོ་བོ་བདེན་ཚིག་ངར་གཅོག་པ་སྟེ། དེ་ཡང་དཔེར་ན། ལྷ་སངས་པོ་འབུམ་ཁྲི་
ལ། གཤེན་ཚངས་པ་གཙུག་ཕུད་ཀྱིས། སངས་པོ་འབུམ་ཁྲི། རྒྱུ་འབྱུང་བ་བཞི་ལ་མ་
བརྟེན་སེམས་ཅན་གང་ལགས་ཞུས་ཙ། དོན་མི་ཤེས་པའོ། །ཚིག་ངར་གཅོག་པའི་ཕྱིར།
ལན་བཏབ་པས། ཚངས་པ་གཙུག་ཕུད་དང་ནི་ཚངས་པ་ཆེན་པོ། འཇིག་རྟེན་གྱི་མེས་
པོ་ཐམས་ཅད་ལ་དབང་བྱེད་ཆེན་པོ་ཡིན་ཞེས། གཞན་ཚིག་ཁྱད་དུ་བསད་དེ་སྨྲ་བ་ལྟ་
བུའོ། །དེ་ནི་རྫུན་པས་བདེན་སྒྲུབ་པ་ཡི་ལས་ཅན་ནོ། །དེ་དག་ནི་རྩ་བའི་ཉོན་མོངས་
'.



70
སངས་རྒྱས་གཡུང་དྲུང་བོན་གྱི་དཔེ་ཚོགས།
པ་དྲུག་གི་འདུ་བྱེད་དོ།།
ད་ནི་དེ་དང་ཉེ་བའི་ཉོན་མོངས་བསྟན་ཏེ། ཁྲོ་བའི་འདུ་བྱེད་ལྔ་བསྟན་པ། །གནོད་
བྱེད་ཀུན་ལས་མནར་ཁྲོ་དང་། །རེ་བས་མ་ཡིན་ཡིད་ཉིད་༼མ་བྱིན་ཡིད་ཆད༽ཁྲོ། །གཞན་
ལ་ཟུར་ཟ་ཁྲོ་ཚུལ་དང་། །ཟུག་གཟེར་བརྡོལ་ཐབས་ཆེ་ཆུང་ཁྲོ། །འགྲོ་བ་འདུལ་ཕྱིར་
ཡིད་ཁྲོ་ལྔའོ། །ཞེས་པ། ཉེ་བའི་ཉོན་མོངས་པ་ཅི་ལྟ་བུ་ཞེ་ན། གོང་མ་དེ་དང་ཉེ་བའམ་
ཆ་ཕྲ་ཞིང་འབྲེལ་བས། ཉེ་བའི་ཉོན་མོངས་པའོ། །ཁྲོ་བའི་འདུ་བྱེད་ཅེས་པ། དཔྲལ་
༼ཕྲལ༽དུ་གང་ལ་མནར་སེམས་ཀྱི་ཕྱིར་འགྲོ་བའོ། །གནོད་བྱེད་ཀུན་ནས་མནར་ཁྲོ་
ཞེས་པ། བདག་ལ་གནོད་པ་བྱས་པ་ལྟ་བུ་ལ། ཀུན་ནས་མནར་སེམས་ཞིང་ཚིག་ཏུ་ཁྲོ་
བའོ། །རེ་བས་མ་བྱིན་ཡིད་ཆད་ཁྲོ། །ཞེས་པ། གང་ཞིག་ལ་རང་རེ་བ་ཆེ་ན་བསླང་པས་
མ་སྟེར་བ་ལྟ་བུ་ལ། ཡིད་ཆད་དེ་ཁྲོ་བ་སྟེ། དེ་ཡང་དཔེར་ན། སྔོན་རྒྱལ་པོ་བཏལ་བ་
ཏི་བྱ་བ་གཡུང་དྲུང་སེམས་དཔའི་སྤྱོད་པ་ལ་གནས་པ་དེ་ལ། རྒྱལ་པོའི་ན་བ་སྟོབས་
ཆེན་ལྷ་ཞེས་པ་ཡིས། རྒྱལ་སྲིད་གཉིས་བསྡུ་བར་འདོད་ནས། རྒྱལ་པོ་བཏལ་པ་སྦྱིན་
པ་བཏང་པ་ལ་དགའ་བ་དེ་ལ། རྒྱལ་པོ་བདལ་པའི་མགོ་བོ་ལ་སྦྱིན་པར་བསླང་བྱས་
པས། རྒྱལ་པོ་བདལ་པ་དང་ས་ཡི་ལྷ་མོས་མ་རིག་ནས་ཡིད་ཆད་འདུག་པ་ལ། སླར་
རྒྱལ་པོ་ངན་པ་ཁྲོ་བ་ལྟ་བུའོ། །གཞན་ལ་ཟུར་ཟ་ཁྲོ་ཚུལ་དང་། །ཞེས་པ། ཕ་རོལ་པོས་
ཉེས་པ་སྔར་པ་ལ་ཁོང་དུ་ཁྲོས་ཏེ། གཞན་ཉེས་པ་མ་བྱས་པ་ཁྲོས་པའི་ཚུལ་བྱེད་པ་
སྟེ། དཔེར་ན་དེ་ལ་སྙིང་ན་ན། ཕྱུགས་ཡན་ལ་ཁྲོ་ཚུལ་བྱེད་པའོ། །ཟུག་གཟེར་རྡོལ་
ཐབས་ཆེ་ཆུང་ཁྲོ། །ཞེས་པ་ནི། ཟུག་གཟེར་དང་ཆེ་ཆུང་གི་ཁྲོ་བ་ནི། གཞན་ལ་ཕྲག་
དོག་ཀྱི་དབང་གིས་ཁྲོ་བ་ཡིན་ཏེ། དཔེར་ན་བདག་ལྟ་བུ་བས་ཁོང་བཟང་བའམ་ཆེ་



མཛོད་ལྷ་འགྲེལ།
དོགས་ཀྱིས་ཕྲག་དོག་ཀྱིས་ཁྲོ་བ་ལྟ་བུའོ། །འགྲོ་བ་འདུལ་ཕྱིར་ཁྲོ་བ་དང་། །ཞེས་བྱ་བ་
ནི། གཞན་པོས་སྤ་བཀོང་པ་དང་ཐུམ་བཟུད་ཕྱིར་ཁྲོ་བ་སྟེ། །དཔེར་ན། མི་ལ་ལ་ཞིག་
དབང་ཆེ་བ་དང་ཁ་དྲག་བྱ་བར་འདོད་པས། ང་ཆེ་དང་སྤུ་བཀོང་གཞན་སྨྲ་ཞིང་།
རང་ཉེ་འཁོར་ཕྱུགས་ཟན་དང་། ཁྱི་དང་བུད་མེད་ཡན་ཆད་ལ་མགོ་བཟུད་ཕྱིར་ཁྲོ་བ་
ལྟ་བུའོ།།
འཁོན་དུ་འཛིན་པ་ལྔ་བསྟན་ཏེ། །ཞེས་པ། ཁོང་ཁྲོ་མདུད་པར་འཛིན་འཁོན་
དང་། །བརྣག་པའི་ཤི་འཁོན་རུས་ལ་འཕུལ། །སེམས་དཀར་གསོགས་ཆུང་འཁོན་
བཤགས་བྱ། །འཁོན་མེད་གཅུག་བྲལ་ཡིད་འཁོན་དང་། །ཐབས་ཀྱི་སྤངས་པར་བྱས་
འཁོན་ལྔ། །ཞེས་པ། འཁོན་དུ་འཛིན་པ་ནི་མདུད་པར་འཛིན་པ། ཁོང་ཁྲོས་མདུད་
པར་འཛིན་འཁོན་བྱ་བ་ནི། ཁོང་དུ་ཁྲོས་ཏེ་ཀུན་ནས་མནར་སེམས་སྨད་དུ་དགུ་དང་
ཆས་ནས་མདུད་པ་འཛིན་པའོ། །དཔེར་ན་མདུད་པ་དམ་པོ་བཀྲོལ་བ་བཞིན། ཁོང་
ཁྲོས་ཏེ་དེ་ཉིད་ཡང་། སྤྱིར་སྦྱང་དཀའ་བ་ནི། སྤྲིན་མདུད་དམ་པོ་ལྟ་བུའོ། །བརྣག་པས་
ཤི་འཁོན་རུས་ལ་འཕུལ་བྱ་བ་ནི། བརྣག་པ་ཆེ་བས་ཞེ་ལ་འཕུལ་ནས། གཞན་པོ་དེར་
ཤི་ཤིར། རང་གི་རུས་པའི་ཞེ་ལ་འཕུར་༼འཕུལ༽ནས། འཁོན་དུ་འཛིན་པའོ། །སེམས་
དཀར་གསོག་ཆུང་འཁོན་བཤགས་བྱ། །ཞེས་བྱ་བ་ནི། རང་སེམས་དཀར་བ་གང་
ཞིག་ནི། སེམས་ལ་ཉོན་མོངས་པ་ཆུང་བས། སྔར་འཁོན་དུ་བཟུང་ཡང་། གསོག་ཆུང་
ཞིང་སེམས་དཀར་བས། ཕ་རོལ་པོས་ཉེས་པ་ཁས་བླངས་རུང་། མ་བླངས་ཀྱང་རུང་
སྟེ། བླངས་ནས་བཤགས་པ་ཙམ་གྱིས་བྱང་། མ་བླངས་ཀྱང་འཁོན་མི་བྱ། ཟེར་ཏེ་བྱང་
བར་བྱེད་པའོ། །འཁོན་མེད་གཅུགས་བྲལ་ཡིད་འཁོན་དང་། །ཞེས་བྱ་བ་ནི། ཕྲལ་དུ་
i།



72
སངས་རྒྱས་གཡུང་དྲུང་བོན་གྱི་དཔེ་ཚོགས།
འཁོན་མེད་ཀྱང་། ཁོང་པར་བཅུག་པ་ན་གཡོ་བས་ཞེ་བྲལ་ཏེ། ཡིད་འཁོན་ཏེ་ཁོང་དུ་
བྲལ་བའོ། །དེ་ནི་ཞེ་གཅུག་གི་སྲད་དུ་མི་ཁྲོ་བར་ཡིད་ལ་འཁོན་དུ་འཛིན་པའོ། །ཐབས་
ཀྱིས་སྤངས་པར་བྱས་འཁོན་ལྔ། །ཞེས་པ་ནི། གཞན་གྱིས་གཙུག་ཀྱང་མེད་ལ། དབྲལ་
༼ཕྲལ༽དུ་གནོད་སྦྱོར་ཡང་མ་རྒྱས་ཀྱང་། ཕོང་དུ་ཞེ་བ་དང་མི་འཚམས་པས། ཐབས་
ཀྱི་སྤངས་པར་ཞེས་པས་བྱས་ཏེ་འཁོན་བྲལ་བའོ། དེ་དག་ནི་སྡིག་པའི་རྣམ་པའི་ལས་
ཅན་ནོ།།
འཆབ་པའི་འདུ་བྱེད་ལྔ་བསྟན་པ། ཁ་ནས་མ་ཐོ་སྐྱོན་འཁྱུད་འཆབ། །ཨུ་ཡ་
གཉེར་གཏད་འཆབ་པ་དང་། །གྲོགས་ཀྱི་མཚང་སྐྱབས་འཆབ་པ་དང་། །སྲོག་ལུས་
སྲོག་ཕྱིར་འཆབ་པ་དང་། །སྣང་སྲིད་རིན་ཆེན་གཏེར་འཆབ་ལྔའོ། །ཞེས་པ། ཉེས་
སྐྱོན་ཚིག་ཏུ་འཆབ་པས་ཏེ། །ཁ་ནས་མ་ཐོ་སྐྱོན་འཁྱུད་འཆབ། །ཅེས་བྱ་བ་ནི། ཁ་ནས་
མ་ཐོ་བ་མིས་སྤྱས་༼སྤྱད༽པ་སྟེ། སྐྱོན་ཡོད་པ་རང་གིས་ཚོར་བའོ། །ཚིག་ལ་བཀྲ་
ཤིས་ནས་གཞན་ལ་རང་སྐྱོན་འགེལ་བ་དང་། བདག་གི་སྐྱོན་གཞན་གྱིས་ལེན་པར་
ཚིག་ཏུ་འཁྱུད་པའོ། །ཨུ་ཡ་གཉེར་གཏད་འཆབ་པ་དང་། །ཞེས་པ་ནི། བན་དང་བོན་
གྱི་གསང་ཚིག་དང་དམ་ཚིག་གཉེར་དུ་གཏད་པ་མ་ལུས་པར་འཆབ་པ་དང་། ཐན་
དང་འཕྲིན་འཆབ་པ་དང་། གཞན་པོའི་རྫས་འཁྱེར་ནས་འཆབ་པ་ལྟ་བུའོ། །གྲོགས་ཀྱི་
མཚང་སྐྱོབ་འཆབ་པ་དང་། །ཞེས་བྱ་བ་ནི། གྲོགས་ཀྱིས་ཉེས་པ་བྱས་པ་འཆབ་པ་དང་།
གྲོགས་ལ་ཉེས་པ་བྱུང་བ་འཆབ་པའོ། །སྲོག་ལུས་སྐྱབས་ཕྱིར་འཆབ་པ་དང་། །ཞེས་
བྱ་བ་ནི། སྲོག་དང་ལུས་སྦད་ཕྱིར་འཆབ་པ་དང་། མཚོན་དང་དུག་ལ་སོགས་པས།
རང་ལས་ཀྱིས་དོགས་ནས། དགྲ་རྐུན་ལ་སོགས་པ་གནོད་བྱེད་ཡིན་ཡང་མིན་ཟེར་ཏེ་



མཛོད་ལྷ་འགྲེལ།
73
འཆབ་པས། ཕྱིས་རང་གི་ལུས་སྲོག་མི་གཅོད་པའི་ལས་ཅན་ནོ། །སྣང་སྲིད་རིན་ཆེན་
གཏེར་འཆབ་བྱ་བ་ནི། སྣང་སྲིད་ཀྱི་ཁོག་ན་རིན་པོ་ཆེའི་གཏེར་ཡོད་ཀྱང་མེད་ཟེར་
ནས་ཕྲག་དོག་སྐྱེས་ནས་འཐབ་རྩོད་མི་བདེ་བའི་རྣམ་པ་བྱུང་ནས་རང་གིས་མི་ཐོབ་
ཀྱིས་དོགས་པ་དང་། གཞན་གྱིས་ཁྱེར་གྱི་དོགས་ནས་འཆབ་པའོ། །དེ་བཞིན་དུ་སྣང་
བ་སྣོད་ཀྱི་བོན་དང་། སྲིད་པ་བཅུད་ཀྱི་བོན་ཡིད་བཞིན་གྱི་ནོར་བུ་རིན་པོ་ཆེ་ལྟ་བུས།
སྣང་སྲིད་སེམས་ལ་བཀྲིད་དྲང་དང་ངེས་དོན་བསྟན་ཏེ། བསྟན་པ་དར་གྱིས་དོགས་
ནས། ཕྲག་དོག་གདུག་སེམས་གྱི་དབང་གིས། བོན་མེད་དོ་ཟེར་ནས་འཆབ་བ་སྟེ། དེ་
ནི་སྲིད་པ་གསུམ་དུ་དགེ་བ་དང་མི་འཕྲད་སྡིག་གིས་ལས་ཅན་ནོ།།
ཀུན་བརྟག་འདུ་བྱེད་ལྔ་བསྟན་པ། །མ་ཡིན་ཀུན་བརྟག་འདུ་བྱེད་དང་། །བག་
ཆགས་ཀུན་བརྟག་འདུ་བྱེད་དང་། །སྒྱུ་མ་ལྟ་བུའི་ཀུན་བརྟག་དང་། །དངོས་པོ་ཀུན་
བརྟག་འདུ་བྱེད་དང་། །ལོག་པའི་ཀུན་བརྟག་འདུ་བྱེད་ལྔའོ། །ཞེས་པ། ཡང་དག་པར་
མེད་པ་ལ་རྣམ་པ་ཡོད་པར་བརྟགས་ཏེ་བཏགས་པའོ། །མ་ཡིན་ཀུན་བརྟག་བྱ་བ་ནི།
ཐག་པ་ཁྲ་བོ་སྦྲུལ་མ་ཡིན་པ་སྦྲུལ་དུ་བརྟགས་ཏེ་བཏགས་པ་ལྟ་བུའོ། བག་ཆགས་ཀུན་
བརྟག་བྱ་བ་ནི། ཡང་དག་པར་སྣང་སྲིད་མེད་པ་ལ་དབང་པོ་འཁྲུལ་ཏེ་བག་ཆགས་
པས་བཏགས་པའོ། །སྒྱུ་མ་ལྟ་བུའི་ཀུན་བརྟག་བྱ་བ་ནི། སྒྱུ་མ་མཁན་གྱིས་རྟ་དང་གླང་
པོ་དང་སྐྱེས་པ་བུད་མེད་ལ་སོགས་པའི་སྒྱུ་མ་བྱས་པས་ལ་ལ་ཞིག་བློ་འཁྲུལ་ནས།
ངེས་པར་འཛིན་ཏེ་བཏགས་པ་ལྟ་བུའོ། །དངོས་པོ་ཀུན་བརྟག་ཞེས་པ་ནི། སྣང་གྲགས་
ཐམས་ཅད་ཡེ་ནས་དངོས་པོར་གྲུབ་པ་ཡིན་ནོ་ཟེར་ཏེ། །བརྟགས་ཏེ་བཏགས་པའོ། །ལོག་
པའི་ཀུན་བརྟག་བྱ་བ་ནི། གཡུང་དྲུང་གི་སེམས་ལ་བདག་ཏུ་ལྷན་ནེ་བཟུང་ནས་



74
སངས་རྒྱས་གཡུང་དྲུང་བོན་གྱི་དཔེ་ཚོགས།
བརྟགས་ཏེ་བཏགས་པ་ནི། ལོག་པའི་ཀུན་བརྟག་ཞེས་བྱ་སྟེ། དེ་དག་ནི་ཕྱིན་ལོག་ཏུ་
སྐྱེ་བའི་ལས་ཅན་ནོ།།
སེར་སྣའི་འདུ་བྱེད་ལྔ་བསྟན་པ། །ཞེས་པ། གཏོང་བ་ཀུན་སྤངས་བརྟགས་
འཛིན་དང་། །འཕངས་པའི་འདུ་བྱེད་ཀུན་སྡོམ་དང་། །བཅིངས་པ་ལྔ་མདུད་སེར་སྣ་
དང་། །ལས་ཀྱིས་འཕངས་པས་གཏེར་སོགས་དང་། །གཞན་གྱི་ཚོགས་གཅོག་སེར་སྣ་
ལྔའོ། །ཞེས་པ། སེར་སྣ་ནི་འབྲལ་མི་ཕོད་པ་སྟེ་འཕངས་པའི་འདུ་ཤེས་སོ། །བཏགས་པ་
ཀུན་སྤངས་བྱ་བ་ནི། མཆོད་སྦྱིན་བཏང་བའི་རྣམ་ཀུན་རྣམས་སྤངས་ནས། ཞེ་བ་ལ་
མི་གཏོང་ངོ་རྟག་ཏུ་འཛིན་པའོ། །འཕངས་པའི་འདུ་བྱེད་ཀུན་སྡོམ་བྱ་བ་ནི། ཐམས་
ཅད་ལ་འཕངས་པའི་འདུ་ཤེས་ཀུན་ཡིད་ལ་བཅང་ནས། བདག་གཞན་ཐམས་ཅད་
ལ་མི་གཏོང་སྡོམ་པའོ། བཅིངས་པ་ལྔ་མདུད་སེར་སྣ་བྱ་བ་ནི། འདོད་ཆགས་ཞེན་པས་
བཅིང་པ་དང་། །ང་རྒྱལ་ཞེན་པས་བཅིང་པ་དང་། །གཏིག་མུག་རྨུགས་པས་བཅིང་པ་
དང་། །ཕྲག་དོག་འགྲན་སེམས་ཀྱིས་བཅིང་པ་དང་། །ཞེ་སྡང་གདུག་པས་བཅིང་བ་
ལྔའོ། །སེམས་ལ་མདུད་པར་བཅིངས་ཏེ་སེར་སྣས་གཏོང་མི་ཕོད་པའོ། །ཡང་ན་བཅིང་
པ་ལྔ་ནི། ལྟ་བ་ལོག་པ་ལྔའི་མདུད་པས་དམ་དུ་བཅིང་པས་སེར་སྣའོ། །དེ་དག་ནི་བསེ་
རག་དང་ཡི་དྭགས་གནས་སུ་སྐྱེ་བའི་ལས་ཅན་ནོ།།
སྒྱུ་མའི་འདུ་བྱེད་ལྔ་བསྟན་ནས། སྒྱུ་མས་ཡིད་ལ་བསླུ་བྱེད་དང་། །སྒྱུ་འཕྲུལ་
གཞན་གྱིས་གླག་མེད་དང་། །མི་མཉམ་རྗེ་ཡི་བསླུ་བྲིད་དང་། །ཀུན་ནས་རྒྱུ་༼སྒྱུ༽
གསོག་འཇོག་པ་དང་། །གཞན་གྱི་སྐྲག་ཕྱིར་སྒྱུ་འཆབ་ལྔའོ། །ཞེས་པ། སྒྱུ་མ་ནི་སེམས་
མ་དང་སྟེ། བློ་གྱ་གྱུ་བའོ། །སྒྱུ་མས་ཡིད་བསླུ་དོན་མེད་ཅེས་བྱ་བ་ནི། གང་སྒྱུ་མ་བྱེད་



མཛོད་ལྷ་འགྲེལ།
75
པ་དང་། སྒྱུ་མ་བྱས་པ་གཉིས་ཀྱིས། ཡིད་བསླུ་བ་སྟེ་དཔེར་ན་རྟ་དང་གླང་པོ་མེད་ཀྱང་
སྣང་བས་བསླུ་བ་ལྟ་བུའོ། །སྒྱུ་འཕྲུལ་གྲངས་མེད་བྱེད་པ་ནི། བསླུ་བའི་ཐབས་ཀྱིས་
རྫུ་འཕྲུལ་གྲངས་མེད་བྱས་ནས་གཞན་བསླུ་བའོ། །མི་མཉམ་རྗེ་ཡི་བསླུ་འབྱིན་བྱ་བ་
ནི། ཤེས་པ་བླུན་མི་བླུན་གྱིས་གསེར་ར་གན་བརྗེས་པ་ལྟ་བུའོ། ཀུན་ནས་རྒྱུ་༼སྒྱུ༽བསོག་
འཇོག་པ་དང་། བྱ་བ་ནི། ལུས་ཀྱིས་སྒྱུ་གསོག་བྱེད་པ། ངག་གིས་སྒྱུ་གསོག་བྱེད་པ་
དང་། ཡིད་ཀྱིས་རྒྱུ་༼སྒྱུ༽གསོག་བྱེད་པ་དང་། ལས་དང་སྤྱོད་པའི་སྒྱུ་གསོག་བྱེད་པ་
དང་། སྐད་དང་བརྡ་ཡི་སྒྱུ་གསོག་བྱེད་པ་དང་། དེ་ལྟར་ཀུན་ནས་སྒྱུ་གསོག་བྱེད་
པའོ། །གཞན་གྱིས་སྐྲག་ཕྱིར་སྒྱུ་འཆབ་ལྔ་བྱ་བ་ནི། བདག་གིས་ཉེས་པ་ཐོས་ཀྱིས་
དོགས་པའི་ཕྱིར། དགེ་སྤྱོད་བཟང་པོ་བྱེད་པ་ལྟར་དུ་ཚུལ་འཆོས་པའོ། །དེ་ནི་གཞན་
བསླུ་བའི་རྟེན་བྱེད་པའི་ལས་ཅན་ནོ།།
གཡོ་བའི་འདུ་བྱེད་ལྔ་བསྟན་པ། ཉེས་བྱེད་སེམས་ནི་གྱ་གྱུ་གཡོ། །ངན་བྱིལ་
ཐེག་ཆེན་༼ཐན་ཆེ༽གཡོ་ཅན་ནོ། །སྲོག་ལ་དབང་བྱེད་རྒྱལ་གཡོ་དང་། །འབྲོས་ཁུང་
འཚོལ་བྱེད་ཐབས་ཀྱིས་གཡོ། །སྒྱུ་ཚིག་ལྕེ་གཉིས་གཡོ་ཅན་ལྔའོ། །ཞེས་པ། དེ་ལ་གཡོ་
ཞེས་བྱ་བ་ནི། གཞན་པ་འབྲིད་པའི་ཐབས་སོ། །ཉེས་བྱེད་བྱ་བ་ནི། རང་གིས་མྱོང་
གནང་བྱས་པས། དེ་ལ་འཆབ་པའི་ཐབས་སེམས་གྱ་གྱུ་སྒྱུ་འཆབ་འབྱིན་པའོ། །ངན་
བྱིལ་ཐན་ཆེ་གཡོ་ཞེས་བྱ་བ་ནི། མི་ངན་པས་ཁས་མི་ལེན་པར་བྱིལ་བ་ཐན་ཆེ་ཞིང་
གཡོ་ཆེ་བ་སྟེ། རྒྱུ་ངན་བྱིལ་མ་ཐེག་༼ཐན༽ཆེ་ཞིང་གཡོ་ཅན་གྱི་རིགས་སོ། །སྲོག་ལ་
གཡོ་བྱེད་རྒྱལ་གཡོ་དང་། །ཞེས་བྱ་བ་ནི། ལར་སྲོག་གཅོད་པ་ལ་དགའ་ལ། རང་གིས་
མི་གཅོད་པར་གཞན་ལ་སྲོག་བརྔན་རྒྱལ་དུ་བྱིན་ནས། གཅོད་དུ་འཇུད་པའོ། འབྲོས་



76
སངས་རྒྱས་གཡུང་དྲུང་བོན་གྱི་དཔེ་ཚོགས།
ཁུང་ཚོལ་བྱེད་ཐབས་ཀྱི་གཡོ་ཞེས་བྱ་བ་ནི། རང་འབྲོས་པའི་ཐབས་ཀྱིས་གཡོ་སྟེ།
དཔེར་ན་མི་དག་དགྲས་ཉེན་པ་ན། ལམ་ལས་འབྲོས་བྱོལ་ནས་གསེབ་ལམ་དུ་འགྲོ་བ་
ལྟ་བུའོ། །རྒྱུ་ཚིག་ལྕེ་གཉིས་གཡོ་དང་ལྔ། །ཞེས་བྱ་བ་ནི། དོན་གཅིག་ལ་ཚིག་གཉིས་
སུ་སྨྲ་བ་སྟེ། གཞན་ཞིག་བྱེད་པ་དང་། ངོ་མ་ཆོག་པས་ཚིག་གཉིས་སུ་སྨྲས་པའོ། །དེ་
ནི་འབྲས་སྒོ་གཉིས་༼ཀྱི༽ལས་ཅན་ནོ།།
རྒྱག་པའི་འདུ་བྱེད་ལྔ་བསྟན་པ། ཕུན་སུམ་ཚོགས་པའི་སྤྲོ་རྒྱག་དང་། །ཆགས་
པས་དང་སྐྱེ་དགའ་རྒྱག་དང་། །གསོ་བའི་མཆོག་སྐྱེ་ལུས་རྒྱག་དང་། །གཅམ་བུའི་རང་
ལུགས་ངན་རྒྱག་དང་། །དབང་མེད་ལས་ཀྱི་སྒོ་༼སྨྱོ༽རྒྱག་ལྔའོ། །ཞེས་པ། རྒྱག་པ་ནི་
ལུས་སེམས་དགའ་སོགས་ཁྱེར་བའོ། །ཕུན་སུམ་ཚོགས་པའི་སྤྲོ་རྒྱག་བྱ་བ་ནི། བདག་
གི་ཡོན་དང་བུ་འཁོར་རྫས་དང་ལོངས་སྤྱོད་འཚོགས་པས་སྤྲོ་བས་རྒྱག་པའོ། །ཆགས་
པ་དང་སྐྱེ་དགའ་རྒྱག་བྱ་བ་ནི། ཡུལ་ཞིང་རྫས་དང་ལོངས་སྤྱོད་ལ་ཆགས་པ་དང་།
རང་དང་ཁྱིམ་དང་བདག་གི་ལུས་དང་རྒྱུན་ལ་ཆགས་པས། དང་སྤྲོ་སྐྱེ་རྒྱག་པའོ། །གསོ་
བའི་མཆོག་སྐྱོབས་ལུས་རྒྱག་དང་། །ཞེས་པ་དང་། ཟས་ཀྱི་བྱ་བས་ལུས་གསོ་བ་མཆོག་
སྐྱོལ་བས་རྒྱག་པའོ། །གཅམ་བུའི་རང་ལུགས་ངན་རྒྱག་བྱ་བ་ནི། རང་གི་རང་བཞིན་
གཅམ་ལ་སྲབ་པས་ངན་རྒྱུག་པས་གཅམ་བུར་སྨྲ་བའོ། །དབང་མེད་ལས་ཀྱི་སྒོ་
༼སྨྱོ ༽རྒྱག་བྱ་བ་ནི། རང་ལ་དབང་མེད་འདྲེ་བགེགས་ཀྱི་དབང་ངམ། སྙིང་སྙོ་༼སྨྱོ༽
བའི་དབང་གིས་འཁྱུང་ཞིང་༼འཁྱུད་ཅིང༽སྨྲ་བ་བྱེད་པ་སྟེ། དབང་མེད་ལས་ཀྱི་སྒོ་
༼སྨྱོ༽རྒྱག་ལྟར་སོང་པའོ། །ཅི་སྙོ་༼སྨྱོ༽བ་ནི་བགེགས་སྙིང་རླུང་གིས་དབང་བྱས་
པས་ཡིན་ཏེ། དེ་ནི་རྒུད་པ་ཡང་དག་པ་ཡིན་པས། རྒྱག་ཅི་ཕྱིར་ཞེ་ན། རྒྱག་པ་སྐྱིད་



མཛོད་ལྷ་འགྲེལ།
77
པ་རྣམས་ཀྱི་སྤྱོད་པ་ཆ་ཕྲ་བ་ཙམ་གྱིས་ཆས། དབང་མེད་ལས་ཀྱིས་སྙོ་༼སྨྱོ༽རྒྱག་ཏུ་
མཚན་པའོ། །དེ་ནི་ང་རྒྱལ་སྐྱེ་བའི་ལས་ཅན་ནོ།།
འཚེ་བའི་འདུ་བྱེད་ལྔ་བསྟན་པ། རྒན་མོའི་ལུས་ལ་ཐོ་འཚམ་དང་། །གཞོན་
ནུའི་ལུས་ལ་རོལ་རྩེད་དང་། །པྲ་མོ་ཧ་ཡི་སྒྲ་འབྱིན་དང་། །སྒྲ་མན་ལོག་སྒྲས་འཇིགས་
སྐྲགས་དང་། །རྔམ་སེམས་ནོར་ལ་འཚེ་དང་ལྔའོ། །ཞེས་པ་ནི། འཚེ་བ་ནི་ཐོ་འཚམ་
པའོ། །རྒན་མོའི་ལུས་ལ་ཐོ་འཚམ་ནི། རྒན་མོ་བདག་གིས་ཐུབ་པར་བྱས་ནས་འཚེ་
བའོ། །གཞོན་ནུས་ལུས་ལ་རོལ་རྩེད་ནི། གཞོན་པ་དག་ལ་རྩེད་མོའི་ཕྱིར་འཚེ་བའོ། །པྲ་མོ་
ཧ་ཡི་སྒྲ་འབྱིན་ནི། འདྲེ་སྲིན་ལ་སོགས་པའི་སྐད་བསྒྱུར་ནས་གཞན་འཚེ་བའོ། །རྔམ་
སེམས་ནོར་ལ་འཚེ་བ་ནི། རང་ངམ་གྱི་སེམས་ཆེད་པོས། ༼རང་གི་རྔམ་སེམས་ཆེན་
པོས།༽ གཞན་གྱི་ནོར་འཕྲོག་པས་རྔམ་སེམས་དང་། གཞན་གྱི་ལུས་ཀྱི་གོས་འཕྲོག་
པ་ལ་སོགས་པའི་རྔམ་སེམས་ཀྱིས་འཚེ་བའོ། །དེ་ནི་སྲོག་གི་བར་ཆད་བྱེད་པའི་ལས་
ཅན་ནོ།།
ངོ་ཚ་མེད་པ་ལྔ་བསྟན་པ། ཁ་ན་མ་ཐོ་བདག་གི་མི་འཛེམ། །དབང་མེད་ལས་
ཀྱི་སྦར་མི་གཏུབ། །མི་སློ་༼བློ༽ལང་ཤོར་དྲན་༼དྲེད༽པ་དང་། །གདོན་གྱིས་དབང་
བསྐུར་ངོ་ཚ་མེད། །ཁྲེལ་མེད་གཞན་ལ་མི་འཛེམ་ལྔའོ། །དེ་ལ་ངོ་ཚ་མེད་པ་ནི་བློ་
བྱེད་པའོ། །ཁ་ན་མ་ཐོ་བ་ལ་བདག་མི་མཛེམ་པ་ནི། ངོ་ཚ་དར་གྱི་ལ་ཙམ་རལ་བ་སྟེ།
བདག་མིས་འཕྱ་རུང་ཡང་མི་འཕྱ་རུང་ཟེར་བ་དང་། བདག་དམྱལ་བར་ལྟུང་ན་ཡང་
ལྟུང་ཟེར་བ་དེ་ལྟ་བུ་ཡིན་ནོ། །དབང་མེད་ལས་ཀྱི་སྦྱར་མི་གཏུབ་ཟེར་བ་ནི། འཇིག་
རྟེན་གྲགས་པའི་དབང་དུ་བྱས་ཏེ། ཆགས་འཁྲིག་གི་ལས་དང་རྒྱུ་མཚན་ནོ། །སླ་ལ་



Ts
སངས་རྒྱས་གཡུང་དྲུང་བོན་གྱི་དཔེ་ཚོགས།
༼སྤྱི་བློ༽ལང་ཤོར་གྲེད་༼དྲེད༽པ་ནི། མ་བརྟགས་པའི་ལས་བྱས་པས་ངོ་ཚ་ལ་གྲེད་
༼དྲེད༽པ་སྟེ། དཔེར་ན་མི་ཁ་ཅིག་ངོ་མ་གཉིས་བྱས་ནས་ལོང་དུ་ཡོད་པའམ། དྲེད་
པའི་ལས་ཐབས་ཤིག་བྱས་པས། ཕྱིས་ལོང་ཤོར་ནས་དྲེད་ནས། མིས་འཕྱ་རུང་མི་འཕྱ་
རུང་ཞེས་ཟེར་བའོ། །གདོན་གྱིས་དབང་བསྒྱུར་ངོ་ཚ་མེད་པ་ནི། གདོན་གྱིས་སེམས་
བརླམས་པས། ངོ་ཚ་བའི་ཚིག་སྤྱོད་བྱས་སམ་སྨྲས་པ་ནི། ཁ་ནས་མ་ཐོ་བ་ཟེར་ཡང་།
མ་དྲན་ཅིང་དབང་མེད་པར་བྱུང་བས། ངོ་ཚ་མེད་པ་སངས་པ་ལྟ་བུའོ། །ཁྲེལ་མེད་
གཞན་ལ་མི་འཛེམ་པ་ནི། བྱ་བའི་ལས་བཟང་པོ་མ་ཡིན་པ་བྱས་ནས། གཞན་འཕྱ་
ཞིང་གཤེ་བ་ལ་མི་འཛེམ་པར། སྡིག་ལས་དང་རྐུ་འཕྲོག་ལྟ་བུའི་ལས་བྱེད་པའོ། །དེ་
དག་ནི་སྡིག་པ་བསོག་པ་དང་ཁྲེལ་ཤོར་བའི་ལས་ཅན་ནོ།།
ནོན་རྨིས་འདུ་བྱེད་ལྔ་བསྟན་པ། ལས་སུ་མ་རུང་སེམས་རླུང་དང་། །ཉི་རི་ཁྲག་
ལྷུང་ནོན་རྨིས་དང་། {གདོན་གྱི་ནོན་རྨིས་བྱ་བ་དང་།} །ཁ་ཟས་ལས་སྒྱུར་ནོན་རྨིས་
དང་། །འདུ་བའི་ནད་ཀྱི་ནོན་རྨིས་ལྔའོ། །ཅེས་པ། དེ་ལ་ནོན་རྨིས་བྱ་བ་ནི། སེམས་
ལས་སུ་མ་རུང་པ་སྟེ། ལས་སུ་མ་རུང་སེམས་སླངས་བྱ་བ་ནི། རང་སེམས་གཏི་མུག་
གིས་སྒྲིབ་ནས། བྱ་བའི་དོན་མ་གསལ་ཏེ་ལས་སུ་མ་རུང་པའོ། ཉི་རི་ཁྲག་ལྷུང་ནོན་
རྨིས་བྱ་བ་ནི། ཁྲག་གིས་བརྒྱལ་ཏེ་མྱོས་པའི་ནོན་པ་དང་། ཉིན་མཚན་གྱིས་ནོན་ཏེ་
རྨིས་ནས་སེམས་སློངས་པ་དང་། དེ་ལྟ་བུས་ནོན་ཞིང་རྨིས་ནས་སེམས་སློངས་པ་ལྟ་
བུའོ། །གདོན་གྱིས་ནོན་རྨིས་བྱ་བ་ནི། གདོན་མཐུ་ཅན་ཉེ་བས་དེའི་གྲིབ་མས་ནོན་
རྨིས་དང་། གདོན་གྱིས་ནོན་རྨིས་བྱ་བ་ནི། གདོན་གྱིས་ལུས་ཀྱི་ནོན་ཏེ་རྨིས་པ་
ལྟ་བུའོ། །ཁ་ཟས་ལས་གྱུར་ནོན་རྨིས་ནི། ཁམས་ཀྱི་ཟས་ལོག་པ་ཟོས་པས་བསམ་པ་



མཛོད་ལྷ་འགྲེལ།
T
ནོན་རྨིས་པའོ། །འདུ་བའི་ནད་ཀྱི་ནོན་རྨིས་བྱ་བ་ནི། རླུང་བད་ཀན་མཁྲིས་པ་འདུས་
པའི་ནད་ཀྱིས་སེམས་མ་རུང་པར་གྱུར་ཏེ། ནོན་ནམ་རྨིས་པའོ། །དེ་ནི་གཏིག་རྨུག་
༼གཏི་མུག༽ཆ་དང་ཉེ་བས་ལོག་པར་བསམ་པའི་རྟེན་བྱེད་པའི་ལས་ཅན་ནོ།།
རྒོད་པའི་འདུ་བྱེད་ལྔ་བསྟན་པ། རྣམ་པར་མ་ཞི་སེམས་འཕྱར་རྒོད། །གླིང་
༼གླེང༽ཞིང་གཏད་མེད་འགྲན་རྒོད་དང་། །སྒྲིན་མེད་༼བྱེད༽གཅམ་ཚིག་བཞད་
རྒོད་དང་། །གཞན་ལ་མཚང་འདོགས་ཁྲེལ་རྒོད་དང་། །ཁྲེལ་མེད་རྒྱུན་དུ་རྒོད་དང་
ལྔའོ། །ཞེས་པ། དེ་ལ་རྒོད་པ་ནི་སེམས་མ་ཞི་བའོ། །རྣམ་པར་མ་ཞི་སེམས་འཕྱར་རྒོད་
པ་ནི། སེམས་མ་ཞི་བས་སེམས་འཕྱར་བ་སྟེ། དཔེར་ན་རྟ་ཁ་ཚན་པོ་བཞིན་དུ། རང་
སེམས་བཞག་པ་ན་མི་གནས་པའོ། །གླེང་གཞིས་གཏད་མེད་འགྲན་རྒོད་བྱས་པ་ནི།
གླེང་པ་ནི་གཞི་འཇིག་རྟེན་གྱི་གཏམ་རྣམས་གླེང་། དོན་མེད། སེམས་རྒོད་ཅིང་དེ་ལ་
འཕྲོ་བའོ། །གཞན་ལ་མཚང་འདོགས་ཁྲེལ་རྒོད་བྱས་པ་ནི། གཞན་ལ་མཚང་འདོག་
ཅིང་མངན་སྨོད་སྨྲས་པས། དེའི་རྒྱུ་ཡིས་གཞན་སེམས་རྒོད་པའི་བསམ་པ་སྐྱེ་
བའོ། །ཁྲེལ་མེད་རྒྱུན་དུ་རྒོད་པ་ནི། གང་ཟག་ལ་ལ་གཞན་འཕྱ་བའི་འདུ་ཤེས་མེད་
པས། དེ་ཀ་ལ་སེམས་གཡེངས་ཏེ་འཕྲོ་ཞིང་རྒོད་པའོ། །དེ་དག་ནི་སེམས་མ་ཞི་བས།
བསམ་པ་མི་བརྟན་པར་བྱེད་པའི་ལས་ཅན་ནོ།།
མ་དད་འདུ་བྱེད་ལྔ་བསྟན་པ། བདེན་ལ་ཡིད་ཆེས་མ་རྙེད་དང་། །སྐྱོབས་པའི་
ཚུལ་གྱི་དད་ལོག་དང་། །ལོག་པའི་སེམས་ཀྱིས་དོན་སྤྱང་དང་། །ཕྱོགས་བཅུ་འཛིན་ལྟ་
ཡིད་མ་དད། །རྨོངས་པའི་ཚུལ་གྱིས་དད་ཆུང་ལྔའོ། །ཞེས་པ། དེ་ལ་མ་དད་པ་ནི། སྔོན་
གྱིས་བགེགས་༼བག་ཆགས༽མེད་པའི་མ་དད་པའོ། །བདེན་ལ་ཡིད་ཆེས་མ་རྙེད་



80
སངས་རྒྱས་གཡུང་དྲུང་བོན་གྱི་དཔེ་ཚོགས།
དང་བྱ་བ་ནི། བདེན་ནི་ཡང་དག་པ་སྟེ་ལྷ་གཤེན་སྲིད་པ་གསུམ་གྱི་དོན་སལ་གྱིས་
རྟོགས་པ་མ་རྙེད་པས། ཡིད་མ་ཆེས་པས་དད་པ་མ་བསྐྱེད་པའོ། །ལོག་པའི་སེམས་ཀྱི་
དོན་སྤྱང་དང་བྱ་བ་ནི། སེམས་ཀྱིས་འདུན་པ་བདག་རྟག་གོ་སྙམ་སྟེ་དོན་ལོག་པས།
དད་པ་ཡང་ལོག་སྟེ་བདག་རྟག་པ་ལ་དགེ་བ་ཡང་སྤྱད་དུ་མེད་སྡིག་པ་སྤང་དུ་མེད་
ཟེར་བ་ལྟ་བུའོ། །ཕྱོགས་སུ་འཛིན་པ་ལ་མ་དད་བྱ་བ་ནི། བདག་ཕྱོགས་སུ་འཛིན་པ་
མ་སྤངས་པ་སྟེ། དཔེར་ན་ཐེག་པ་མ་ཐ་བའི་བསམ་པ་རང་ཕྱོགས་སུ་འཛིན་པ་རྣམས།
ཡིད་མ་དད་པ་ནི། རང་གི་ལྟ་བ་ངན་པས་གཡུང་དྲུང་གི་བོན་གྱི་ཡང་དག་པའི་ལྟ་
སྤྱོད་ལ་མ་དད་པ་ལྟ་བུའོ། །བློ་དམན་ཚུལ་གྱི་དད་ཆུང་ལྔ། བྱ་བ་ནི། བློ་དམན་པ་ནི་
ཤེས་རབ་ཞེན་པ་སྟེ། ཤེས་རབ་ཞེན་པའི་ཚུལ་དང་དད་པ་ཆུང་བ་ནི། གཏི་མུག་གིས་
དད་པའི་མགོ་མནན་ནས། ལས་མེད་པ་ཁ་ཅིག་གིས་བོན་ཉན་གོ་ཞིང་ཤེས་པར་མི་
འགྱུར་རོ། །ཡང་ཉན་ཡང་དོན་མེད་ཟེར་ཏེ། མི་ཉན་པར་སླར་དད་པ་བསད་ནས་
འདུག་པ་ལྟ་བུའོ། །དེ་ནི་དགེ་བ་བསད་ནས་སྡིག་པའི་ཁ་ལྟ་བའི་ལས་ཅན་ནོ།།
ལེ་ལོ་འདུ་བྱེད་ལྔ་བསྟན་པ། དགེ་བ་སྤྲོ་སེམས་མེད་པ་དང་། །དེ་ལྟར་བཏང་
སྙོམས་འདའ་ལ་དང་། །གུ་ར་གཞན་དབང་འཛོང་སྙོལ་དང་། །ངལ་དུབ་ཆད་པའི་
འཛོང་སྙོལ་དང་། །ཀུན་འབྱུང་ཡེངས་པའི་འདུ་བྱེད་ལྔའོ། །ཞེས་པ་བརྩོན་འགྲུས་
དང་མི་མཐུན་པའི་ཕྱིར་ཏེ། དེ་ལྟ་བུ་དགེ་སེམས་ཀྱི་སྤྲོས་པ་མེད་མ་སྐྱེས་བྱ་བ་ནི།
དགེ་བ་ལ་སེམས་མི་སྤྲོ་མི་དད་པས་བརྩོན་འགྲུས་སྤངས་ན་ལེ་ལོ་བྱེད་པའོ། །དེ་ནི་
བརྩོན་འགྲུས་སྤངས་ནས་ལེ་ལོར་སོང་པའོ། །བརྩོན་འགྲུས་མེད་པར་བསྟན་པའོ། །དེ་
བཞིན་བཏང་སྙོམས་འདའ་ལ་དང་། དགེ་བའི་ལས་སྤྱོད་ལ། དེ་བཞིན་ཏུ་འཇོག་པ་



:་：;
མཛོད་ལྷ་འགྲེལ།
8
དང་། དེ་ལྟར་འཇོག་པ་དང་། བཏང་སྙོམས་སུ་འཇོག་པ་དང་། ཚད་ཡོད་དུ་འཇོག་པ་
སྟེ། བརྩོན་འགྲུས་ལེ་ལོ་དང་ལ་ཞེས་བྱའོ། །གུ་ར་གཞན་དབང་འཛོང་སྙོལ་དང་བྱ་བ་
ནི། གཞན་དག་ལྟོས་ནས་ལེ་ལོ་བྱེད་པ་སྟེ། གཞན་བྱེད་དུ་འཇུག་པ་ལ་རང་ལེ་ལོ་དང་
འཛོང་སྙོལ་བྱེད་པའོ། །དཔེར་ན་བུ་དགེ་བ་བྱེད་པ་ལྟོས་ནས་ཕ་དགེ་བ་འཇོག་པའམ་
འཛོང་སྙོལ་བྱེད་པའོ། །ངལ་དུབ་ཆད་པའི་འཛོང་སྙོལ་དང་བྱ་བ་ནི། གཞི་དགེ་བ་ལ་
མ་དད་པ་ལ། རྐྱེན་ངལ་བ་དང་དུབ་པ་བྱས་ནས། ལེ་ལོ་དང་འཛོང་སྙོལ་དུ་འཇོག་
པ་ལྟ་བུའོ། །ཀུན་འབྱུང་ཡེངས་པའི་འདུ་བྱེད་དང་བྱ་བ་ནི། ཀུན་འབྱུང་གི་བསམ་པ་
མང་པོས་ཡེངས་ནས། དགེ་བ་བྱེད་མི་ཁོམ་པས་ལེ་ལོ་དང་འཛོང་སྙོལ་དུ་སོང་པ་སྟེ།
དེ་ནི་དགེ་བ་ལ་བར་དུ་གཅོད་པའི་ལས་ཅན་ནོ།།
བག་མེད་འདུ་བྱེད་ལྔ་བསྟན་པ། །ཞེས་པ། དྲན་མྱོས་དགྲི་ཚོགས་མི་བསྲུང་
དང་། །དགེ་བ་མི་བསྒོམ་འཐིབས་ནོན་དང་། །ཟོན་མེད་གསོད་པར་འགྲོ་ཉལ་
དང་། །ཚད་བརྒལ་ཟས་སོགས་ར་ཆོད་དང་། །ཏོམ་ཆོལ་བག་མེད་ལྟ་བུའོ། །ཞེས་
པ། བག་མེད་པ་ནི་ཟོན་ཆུང་པ་སྟེ། གང་དག་དྲན་པའི་གླན་ལ་རྨོངས་པས། དགྲའི་
ཕྱོགས་མི་སྲུན་པའི་ཡུལ་ཕྱོགས། ལྟ་བུར་བག་ཟོན་མེད་པར་འགྲོ་བ་ལྟ་བུའོ། །ཟོན་
མེད་གསོད་སར་འགྲོ་ཉལ་བྱ་བ་ནི། གང་དག་བག་ཟོན་མེད་པ་ནི། མི་ཤི་བ་ལ་སོགས་
གསོད་པའི་སར་ཉལ་བ་དང་འགྲོ་བ་ལྟ་བུའོ། །ཚད་བརྒལ་ཟས་སོགས་ར་ཆོད་བྱ་བ་ནི།
གང་ཟག་འདོད་པ་ཚད་ལས་བརྒལ་བ་རྣམས་ནི། འགྲོ་སར་མིན་ས་དང་ཟ་ས་མེད་པ་
ངོ་ཚ་བའི་སར། ལྟོ་མུན་ཆེ་བས་བག་མེད་དུ་ཟ་ཞིང་སོང་པ་དང་། འཕྲོག་པ་དང་ར་
ཆོད་བྱེད་པ་ལྟ་བུའོ། དམ་ཆོལ་ལྟ་བུ་བག་མེད་བྱ་བ་ནི། གང་དག་ངོ་ཚ་མི་ཤེས་བག་



s2
སངས་རྒྱས་གཡུང་དྲུང་བོན་གྱི་དཔེ་ཚོགས།
ཟོན་མེད་པ་རྣམས་ནི་དགྲ་མེད་ཟུན་མེད་ཉེ་རིང་མེད་པའི་སར་འགྲོ་ཞིང་། གཏམ་
དང་སྤྱོད་པ་བག་མེད་དམ་འཚོལ་དུ་བྱེད་པ་ལྟ་བུའོ། །དེ་དག་ནི་དགེ་བའི་བག་མེད་
པའི་ལས་ཅན་ནོ།།
གུ་ར་ཕྲ་མ་རྐོ་ཕུང་བྱ་བ་ནི། བརྗེད་ངས་འདུ་བྱེད་ལྔ་བསྟན་པ། བག་ཆགས་
ཤེས་འཁྲུལ་བརྗེད་ངས་དང་། །མ་ཡིན་ནན་ཏན་ཚུལ་མེད་བརྗེད། །མ་ཞེན་ལེ་ལོས་
ཕྱིར་ཡལ་བརྗེད། །མ་ངེས་ལོག་པར་འཁྲུལ་ཕྱིར་སྤངས། །མི་བརྗེད་གཟུངས་མེད་
མ་བརྗེད་༼སྒོམ༽ལྔའོ། །ཞེས་པ། བརྗེད་ངས་ནི་དྲན་པའི་གཟུངས་ཆུང་སྟེ། ཆགས་
སེམས་ཆུང་བའི་གང་ཟག་གང་ལ་ཡང་། ཤེས་པའི་གཟེར་ཐེབས་མེད་པས། དོན་
འཁྲུལ་པ་དང་བརྗེད་ངས་པ་ལྟ་བུའོ། །མ་ཡིན་ལྟར་ཚུལ་བརྗེད་པ་དང་། གང་དག་ཅི་
ལྟ་བུ་དགོངས་མེད་རྣམས་ནི། ཚུལ་ཆུང་བས་བརྗེད་ངས་ཡེངས་པ་ལྟ་བུའོ། །མ་ཞེན་
ལེ་ལོས་ཕྱིར་ཡལ་བྱ་བ་ནི། གང་དག་ཁ་ཅིག་ནི་གང་ཡང་ཞེས་༼ཞེན༽འདྲིས་ཆུང་
བས། ངེས་པ་མ་རྙེད་དེ་ལེ་ལོ་དང་བཏང་སྙོམས་ཀྱིས་དོན་ཕྱིར་ཡལ་བ་ལྟ་བུའོ། །མ་
ངེས་ལོག་པར་འཁྲུལ་ཕྱིར་སྤང་བྱ་བ་ནི། གང་དག་གང་ལ་ངེས་པ་མ་རྙེད་པ་སྙད་པས།
བྱམས་པའི་བརྗོད་འཁྲུལ་ནོར་ལོག་པའི་ཕྱིར། མ་འཁྲུལ་བ་དོན་གྱིས་སྤངས་པའོ། །མི་
བརྗེད་གཟུངས་མེད་མ་བསྒོམ་བྱ་བ་ནི། སྔོན་དཔོན་གསས་བླ་མའི་བཀའ་གདམ་དམ་
ལ་ཐོག་པ། མི་བརྗེད་པའི་གཟུངས་སེམས་ལ་མ་ཐེབས་པས། དགོན་གནས་སུ་བསྒོམ་
པའི་དོན་མེད་པ་ལྟ་བུའོ། །དེ་ནི་དགེ་བ་ལ་སོགས་པ་ཡལ་བའི་རྟེན་དུ་འགྲོ་བའི་ལས་
ཅན་ནོ།།
གཡེང་བའི་འདུ་བྱེད་ལྔ་བསྟན་པ། ཡོན་ཏན་ལྔ་ལ་སེམས་འཕྲོས་གཡེང་། །གཞན་



མཛོད་ལྷ་འགྲེལ།
གྱི་ཚོགས་ལ་བློ་གཡེང་དང་། །བག་ཆགས་རྒྱུན་དུ་འཕྲོ་གཡེང་དང་། །འཁོར་བའི་
འདུ་འཛིས་གཡེང་བ་དང་། །ཀུན་ནས་རྣམ་པར་གཡེང་དང་ལྔའོ། །ཞེས་པ། གཡེང་
བ་ནི་ཡུལ་གྱིས་གཡེང་བ་དང་། ངོ་བོས་གཡེང་བ་སྟེ། གཡེང་བ་ནི་སེམས་མ་ཞི་བས།
བསམ་གཏན་དང་མི་མཐུན་པའོ། །ཡོན་ཏན་ལྔ་ལ་སེམས་འཕྲོས་བྱ་བ་ནི། ཡུལ་གྱིས་
གཡེང་བ་ལྟ་བུ་སྟེ། འདོད་པའི་ཡོན་ཏན་ལྔ་ལ་སེམས་འཕྲོས་ཏེ་གཡེང་བའོ། །གཞན་
གྱི་ཚོགས་ལ་བློ་གཡེང་བྱ་བ་ནི། གཞན་གྱི་ཕུན་སུམ་ཚོགས་པ་ལ། འཁོར་བ་སྡུག་
བསྔལ་གྱིས་འདུ་འཛིས་གཡེང་བ་དང་། གང་དབང་དེས་བསམ་པ་འཕྲོས་ཏེ་གཡེང་
བའོ། །དེ་ཡུལ་གྱིས་གཡེང་བའོ། །བག་ཆགས་རྒྱུན་ལ་གཡེང་བ་དང་། དངོས་༼ཀྱི༽
གཡེང་བ་སྟེ། སྔ་མའི་ཆགས་པ་སྣ་ཚོགས་པས་གཡེང་བའོ། །འཁོར་བའི་འདུ་འཛིས་
གཡེང་བ་ནི། འདུ་འཛིའི་རྣམ་པ་བཞིས་གཡེང་བ་སྟེ། འཁོར་བ་ལོངས་སྤྱོད་ཀྱིས་
འདུ་འཛིས་གཡེང་བ། འགྲོ་བ་བྲོ་གར་རོལ་རྩེད་ཀྱིས་འདུ་འཛི་དང་། སྣ་ཚོགས་ཕུན་
སུམ་ཚོགས་པའི་འདུ་འཛིས་གཡེང་བའོ། །ཀུན་ནས་རྣམ་པར་གཡེང་བ་ནི། ཡུལ་
སྣ་ཚོགས་པས་གཡེང་བ་དང་། ངོ་བོ་བག་ཆགས་སྣ་ཚོགས་པས་གཡེང་བའོ། །དེ་ནི་
བསམ་གཏན་དང་མི་མཐུན་པའི་ལས་ཅན་ནོ།།
འཁྲུལ་པའི་འདུ་བྱེད་ལྔ་བསྟན་པ། ཤེས་བཞིན་མ་ཡིན་མི་ཤེས་འཁྲུལ། །ཡིད་
མི་བདེ་བའི་བློ་འཁྲུལ་དང་། །མངོན་དུ་མ་གྱུར་མ་བརྗེད་༼བརྗེད་ངེས་དང༽
འཁྲུལ། །གཞན་ཚིག་སྤྱོད་པས་འཁྲུལ་པ་དང་། །བག་ཆགས་རྙིང་པས་འཁྲུལ་པ་དང་
ལྔའོ། །ཞེས་པ་དེ་ལ་འཁྲུལ་བྱ་བ་ནི། ཤེས་རབ་ཏུ་མ་གྱུར་པས་འཁྲུལ་པའོ། །ཤེས་
བཞིན་མ་ཡིན་བྱ་བ་ནི། མི་ཤེས་པས་འཁྲུལ་པའོ། །བསམ་པ་ལ་མི་བདེ་བའི་རྣམ་པ་



84
སངས་རྒྱས་གཡུང་དྲུང་བོན་གྱི་དཔེ་ཚོགས།
ཡོད་ན། དཔྲལ་༼ཕྲལ༽གྱིས་བློ་འཁྲུལ་ཏེ་ནོར་བའོ། །མངོན་དུ་མ་གྱུར་བྱ་བ་ནི། གང་
གི་ཡང་དོན་མངོན་དུ་གྱུར་པར་མ་ཤེས་པས། དྲན་པའི་གཟུངས་མ་ཐོབ་སྟེ། བརྗེད་
ངས་པས་བསམ་པ་འཁྲུལ་པའོ། །གཞན་གྱིས་ཚིག་གིས་བྱ་བ་ནི། དོན་དུ་བྱ་སེམས་
དུ་ཡོད་པ་ལ། གཞན་པོ་དག་རྩེ་རུ་རེས་ཚིག་བདེན་བསམ་ནས། རང་གི་སེམས་ལ་
ཡོད་པ་བོར་ནས་ཁོ་ལ་ཉན་པས། བྱ་བའི་དོན་ནོར་འཁྲུལ་པའོ། །བག་ཆགས་རྙིང་པ་
བྱ་བ་ནི། སྔོན་མཉན་བསམ་བྱས་པའི་བག་ཆགས་རྙིང་ནས་དོན་བརྗེད་དེ། བསྒོམས་
བསྒྲུབས་བྱས་པའི་དུས་སུ། བདེན་ངེས་ཀྱི་ཐོག་ཏུ་མི་གསལ་བར་འཁྲུལ་པའོ། །དེ་དག་
ནི་ཤེས་རབ་མི་གསལ་བའི་བརྟེན་པའི་ལས་ཅན་ནོ། །དེ་དག་ནི་ཉེ་བའི་ཉོན་མོངས་
ཉི་ཤུ་བྱའོ།།
ད་ནི་གཞི་གནས་སུ་འགྲོ་བ་འགྱོད་པའི་འདུ་བྱེད་ལྔ་བསྟན་པ། མྱ་ངན་ཡིད་
ལ་གཅིག་༼བྱས༽འགྱོད་དང་། །མ་བརྟགས་ཁེ་ལ་རྔམ་འགྱོད་དང་། །སྔར་གནང་
བར་དུ་གཅེགས་འགྱོད་༼གཅགས་འགྱོད༽དང་། །གཞན་གྱིས་འགྱོད་འདེབས་སྒྲོ་
ཚིག་འགྱོད། །རང་བཞིན་འགྱོད་པའི་ཚུལ་ཅན་ལྔའོ། །ཞེས་པ། དེ་ལ་འགྱོད་པ་བྱ་བ་
ནི། སེམས་ཡང་སེམས་པའི་བསམ་པ་སྐྱེ་བའོ། །མྱ་ངན་ཡིད་ལ་གཅེགས་༼གཅགས༽
བྱ་བ་ནི། མྱ་ངན་ནི་མི་རྒ་༼དགའ༽བ་འདས་པ་༼འདའ་བ༽ལ། ཕྱིས་ཆགས་སེམས་
སྐྱེ་སམ་སྐྱེས་པས་འགྱོད་པའོ། །མ་བརྟགས་ཁེ་ལ་རྔམ་འགྱོད་ནི། མ་བརྟགས་པ་ནི་
དགེ་སྡིག་དང་ལེགས་ཉེས་མ་བརྟགས་པར། གཞན་པོའི་ནོར་ཟས་ལ། ཁེ་བྱ་བར་
འདོད་པས། རྔམ་པའི་སེམས་ཀྱིས་བརླག་པར་འདོད་སྟེ་རྔམ་པས། དགེ་སྡིག་དང་
ལེགས་ཉེས་རྣམ་པར་སོང་༼ནོར༽བས། འགྱོད་པ་ལྟ་བུའོ། །སྔར་གནང་བར་དུ་



མཛོད་ལྷ་འགྲེལ།
85
གཅེགས་༼གཅགས༽འགྱོད་བྱ་བ་ནི། གོང་དུ་རང་གིས་སྡིག་པའི་རྣམ་པ་མ་བརྟགས་
པར་བྱས་པས། བར་དུ་རང་ལ་ན་ཚ་སྡུག་བསྔལ་དང་། གཞན་པོས་རྐ་༼དགའ༽བ་
འཕྲོག་པ་དང་། བརྡུང་བཙོག་དང་། དེ་བས་ཀྱང་གཞན་གྱིས་བསད་ཁྲམ་ལྟ་བུ་ལ་
འདེབས་པའི་དུས་བྱུང་བས། བར་དུ་གནོང་འགྱོད་སེམས་སྐྱེས་ཏེ། ངས་ཚེ་སྟོད་ལ་
སྡིག་པ་མང་དུ་བྱས་པས་
བྱས་པས་ཚེ་སྨད་ལ་ལུས་ལ་ན་ཚ་སེམས་ལ་སྡུག་བསྔལ་ལ། མཐར་
ཁོག་༼ཁོ་ཅག༽ཁྲམ་ལ་འདེབས་ཟེར་ཞིང་གསོད་དུ་འོང་པ་འདི། སྔ་མའི་ལན་
ཆགས་ཡིན། གཡུང་དྲུང་གི་བཀའ་སྡེ་སེམས་ཏེ། འགྱོད་སེམས་དྲག་ཏུ་སྐྱེས་པ་ནི།
འགྱོད་པའོ། །གཞན་གྱི་གྲོས་འདེབས་གྲོས་ཚིག་འགྱོད་བྱ་བ་ནི། ཕ་སེམས་ཀྱི་རྫས་
ཀྱིས་གཉེན་དུ་མི་རུང་པའོ། །བྱ་བ་མ་ཡིན་པའི་ལས་ངན་བྱས་པས། རང་བས་དམན་
པ་དང་མཐོ་བ་དང་ཐད་ཀ་དང་། ཉེ་བ་དང་རིང་དང་རིང་པའི་རྣམ་པས་ཀྱང་། ཉེས་
འགྱོད་འདེབས་ཞེས་དཔྱད་པས། རབ་ཏུ་འགྱོད་སེམས་སྐྱེས་པ་དང་། རང་འགྱོད་པའི་
ཚུལ་ཅན་ལྔའོ། །བྱ་བ་ནི་རང་བཞིན་དུ་སོ་ནམ་ཁྱིམ་མཚེས་བྱེད་ཅིང་བསམ་པ་མེད་
པར་འདུག་པས། དུས་དང་ལས་ཀྱིས་སྒྱུ་མའི་ཕུང་པོ་ལ། ན་ཚ་དང་བདེ་སྡུག་བྱུང་
སྟེ། ཐ་མ་ལ་འཆི་བ་རྗེས་སུ་དྲན་ནས། སྡིག་པ་དེ་མ་བྱས་ཏེ། ཡང་དགེ་བ་ཡང་མ་བྱས་
པས། ད་ཅི་ལྟར་སྐྱེས་བསམ་ནས་འགྱོད་པའི་ཚུལ་དུ་སེམས་པའོ། །དེ་དག་ནི་འགྱོད་
སེམས་དྲག་པོར་སྐྱེས་པས་དགེ་བའི་རྐྱེན་དྲག་པོ་སྐྱེས་པའི་ལས་ཅན་ནོ།།
གཉིད་ཀྱི་འདུ་བྱེད་ལྔ་བསྟན་པ། མི་ཤེས་རྨུགས་པས་གཏི་མུག་གཉིད། །ངལ་
དུབ་ཚད་པས་ལས་ཀྱི་གཉིད། །འཇུག་པ་དབང་མེད་སེམས་སྡུག་གཉིད། །སྡུག་བསྔལ་
སེམས་ཞུམ་བྱིང་པའི་གཉིད། །ལོངས་སྤྱོད་བདེ་ལྡན་དགའ་གཉིད་ལྔའོ། །ཞེས་པ།



36
སངས་
ས་རྒྱས་གཡུང་དྲུང་བོན་གྱི་དཔེ་ཚོགས།
གཉིད་ནི་རང་དག་མེད་པ་བསམ་པ་མེད་པའོ། །མི་ཤེས་རྨུགས་པས་གཏི་མུག་གཉིད་
བྱ་བ་ནི། གང་ཞིག་ཤེས་རིག་ཆུང་བས་བསམ་པ་རྨུགས་པ་ནི། བདེན་པ་སེམས་ཀྱི་
དོན་མ་ཤེས། བདེན་པ་སེམས་ཀྱི་དོན་ལ་ཏིང་འཛིན་གྱིས་བསམ་པ་མེད་དེ། གཏིང་
ནས་རྨུགས་པའི་གཉིད་དུ་སོང་བའོ། །ངལ་དུབ་ཆད་པས་ལས་ཀྱི་གཉིད་ནི། ལས་
ཀྱི་རྣམ་པ་གང་གིས་ཀྱང་ངལ་ཞིང་དུབ་སྟེ་ཆད་པས། དགེ་བའི་བསམ་སྦྱོར་མི་འོང་
བར། བསམ་པ་བྱིང་པས་གཉིད་དོ། །འཇུག་པ་དབང་མེད་སེམས་སྡུད་གཉིད་བྱ་བ་
ནི། བྱ་བའི་རྣམ་པ་གང་ལ་ཡང་། འཇུག་པའི་དབང་མེད་པར། རང་བཞིན་དུ་སེམས་
སྡུད་དེ་བསམ་པ་མེད་པའི་གཉིད་དོ། །སྡུག་བསྔལ་སེམས་ཞུམ་གཉིད་བྱ་བ་ནི། སྤྱིར་
སྡུག་བསྔལ་གྱི་རྣམ་པ་མང་ཡང་། ན་ཚའི་སྡུག་བསྔལ་ཆེན་པོ། །བསམ་པ་མ་ཐོགས་
པར་སེམས་ཞུམ་ནས། ཡིད་བྱིང་ནས་གཉིད་དུ་སོང་པའོ། །ལོངས་སྤྱོད་བདེ་ལྡན་
དགའ་གཉིད་ལྔ། །ཞེས་པ། འདོད་པ་ཕུན་སུམ་ཚོགས་པ་ལ་ལོངས་སྤྱོད་ཆེན་པོ་དང་
ལྡན་པས། ལུས་བདེ་བསམ་པ་དགའ་བ་དང་ལྡན་པ། བདེ་སྡུག་གཞན་གྱིས་བསམ་པ་
གཡེངས་པས། ལོངས་སྤྱོད་དགའ་བདེའི་གཉིད་དོ། །དེ་དག་གིས་ནི། བྱ་བརྩལ་ཐམས་
ཅད་ཡལ་བར་འགྱུར་བའི་རྟེན་བྱེད་པའོ།།
རྟོག་པའི་འདུ་བྱེད་ལྔ་བསྟན་པ། ཀུན་ཏུ་ཚོལ་བས་ཡིད་རྟོག་དང་། །བྱེ་བྲལ་
རྩིང་པས་ངན་རྟོག་དང་། །ཀུན་བརྟག་འཁྲུལ་པས་ལུས་རྟོག་དང་། །ལྟ་བ་ཆུང་སེམས་
རྣམ་རྟོག་དང་། །རྣམ་སྨིན་ལོག་པར་རྟོག་དང་ལྔའོ། །ཞེས་པ། རྟོག་པ་ནི། ཟབ་པ་སྟེ།
སེམས་ལ་རྟོག་པའོ། །ཀུན་ཏུ་ཚོལ་བས་ཡིད་རྟོག་ནི་གསུམ་སྟེ། ཀུན་ཏུ་འཚོལ་བའི་
ཡིད་ཀྱིས་ནི། ཕྱི་ནང་གི་དྲན་རྟོག་ཐམས་ཅད་ཀུན་ཏུ་འཚོལ། དེ་ལས་རྗེས་ཕྱོགས་སུ་



'''
མཛོད་ལྷ་འགྲེལ།
g，
བས་སེམས་༩
རྒྱུ་བའི། ཡིད་ཀྱིས་ནི་དྲན་པ་བྲེལ། གཏན་ལ་ཕེབས་པའི་ཡིད་ཀྱིས་དོན་གཏན་ལ་
ཕབ་ཏེ་ངེས་པར་བསྐྱེད་པོར་༼པ༽དེ་ནི་རྟོག་པའོ། །བྱེ་བྲག་ཅིང་༼རྩིང༽པས་ངན་
རྟོག་དང་བྱ་བ་ནི། བཀའ་ཕྱི་ནང་གི་བོན་ལ་ལུང་དང་རིགས་པས་མ་གྲོལ་བའ་ངན་
རྟོག་གིས་བརྟགས་པ་ནི། ཡིན་མིན་དང་བདེན་རྫུན་གྱིས་མི་ཆོད་སྟེ། ཡིད་ཀྱིས་ནི་ཕྱི་
ནང་གི་དྲན་རྟོག་ཐམས་ཅད་ཀུན་ཏུ་འཚོལ། དེ་ལ་རྗེས་ཐོག་ཏུ་རྒྱུ་བ་རྩིང་པའི་རྟོག་
པའོ། །ཀུན་བརྟག་འཁྲུལ་པའི་ལུས་རྟོག་བྱ་བ་ནི། གང་ཟག་ཐ་མལ་པ་ཀུན་རྟོག་རྣམ་
རྟོག་གི་ཕྱིའི་ཡུལ་དང་གཟུགས་ལ་བརྟགས་པ་ནི། ངེས་པ་མེད་པའི་འཁྲུལ་པ་བློའི་
རྟོག་པ་ཞེས་བྱའོ། །ལྟ་བ་ཆུང་སེམས་རྣམ་རྟོག་དང་བྱ་བ་ནི། དང་པོ་གོ་བསམ་པ་ཆུང་
ས་༼ཉིད༽མ་རྟོགས། སེམས་ཉིད་མ་རྟོགས་པས་རྣམ་རྟོག་ལངས་པས། ལོག་
པའི་ལྟ་ཆུང་སྟེ་རྣམ་རྟོག་ཏུ་གྱུར་བའོ། །རྣམ་སྨིན་ལོག་པར་རྟོག་དང་ལྔ་བྱ་བ་ནི། གང་
དག་ལ་ལ་ཞིག་གིས་བསམ་པ་ནི། དཔེར་ན་ཞིང་ས་གཤིན་མོ་ལ་རྐྱེན་ཆུ་ལུད་རྨོ་བྲན་
ལས་སུས་བྱས་པས། སྟོན་འབྲས་བུ་ངན་པ་ལས་མི་སྨིན་པ་ཡང་འདུག དེ་བཞིན་དུ་
ཞིང་ས་ངན་པ་ལས་བྲ་༼བྲན༽རྨོས་བྱས་པས། སྟོན་འབྲས་བུ་སྨིན་པ་ཡང་འདུག དེ་
བཞིན་དགེ་བའི་རྣམ་པ་བྱས་པ་ལ། ཚེ་ཐུང་ཞིང་ན་ཚ་ཡོད་པ་ཡང་འདུག སྡིག་གི་
རྣམ་པ་བྱེད་པ་ལ་ཚེ་རིང་ན་ཚ་ཆུང་བ་ཡང་འདུག་པས། ཚུལ་དེས་དགེ་བ་བྱས་པས་
མཐོ་རིས་སུ་འབྲས་བུ་མི་སྨིན་པར་ངན་སོང་འོང་ངེས། སྡིག་པ་བྱས་པས་མཐོ་རིས་སུ་
འབྲས་བུ་སྨིན་པ་ཡང་འོང་ངེས་ཟེར་ཏེ། རྣམ་སྨིན་ལོག་པར་རྟོག་པ་ཡོད་དོ། །དེ་དག་
ནི་རྟོག་པ་སྟེ། དགེ་བའི་དུག་སྡིག་པའི་རྟེན་བྱེད་པའི་ལས་ཅན་
ལས་ཅན་ནོ།།
དཔྱོད་པའི་འདུ་བྱེད་ལྔ་བསྟན་པ། བག་ཆགས་སོ་སོར་རྟོག་དང་དཔྱོད། །དེ་



8
སངས་རྒྱས་གཡུང་དྲུང་བོན་གྱི་དཔེ་ཚོགས།
བཞིན་སེམས་ཞིབ་ཡིད་དཔྱོད་དང་། །མ་མཐོང་ཕྱིར་ན་དཔྱོད་སྐྱེ་དང་། །ཡུལ་ལ་ཀུན་
འཇུག་དཔྱོད་འདོགས་དང་། །ཚིག་སྒྲའི་བརྡ་ཡི་དཔྱོད་དང་ལྔ། །ཞེས་པ། དཔྱོད་པ་
ནི་ཤེས་པ་རྩིང་པའོ། །བག་ཆགས་སོ་སོར་རྟོག་དཔྱོད་བྱ་བ་ནི། གཤེན་རབས་རྣམས་
དགེ་བ་ལ་ཆགས་པས། གཡུང་དྲུང་གི་བོན་རྣམས་ལ་སོ་སོར་རྟོག་ཅིང་དཔྱོད་
པའོ། །སྡིག་པོ་ཆེ་ནི་སྡིག་པ་ལ་བག་ཆགས་པས། དུས་ཀྱི་འཁྲུག་པ་དང་རྣོ་མཚོན་ལ་
རྟོག་ཅིང་དཔྱོད་པ་དང་། ཡང་ན་སྡིག་པོ་ཆེ་ནི། ཕུའི་ཤ་བ་དང་། མདའི་ཉ་མོ་དང་།
བར་གྱི་བྱ་རྣམས་ལ་བསད་ཐབས་རྟོག་ཅིང་དཔྱོད་པ་དང་། སོ་ནམ་པ་རྣམས་ནི་ལུང་
མ་བསྟན་པ་རྣམས་ལ་བག་ཆགས་པས། རྨོ་གཅུ་དང་། གསོ་བྲན། ལ་༼ལས༽ཚོང་
དང་། ཁྱིམ་མཚེས་རྣམས་སོ་སོར་རྟོག་ཅིང་དཔྱོད་པར་བྱེད་པའོ། །དེ་བཞིན་སེམས་
ཞིབ་ཡིད་དཔྱོད་དང་བྱ་བ་ནི། གང་ཟག་ལ་ལ་ཞིག་སེམས་ཞིབ་པས། སྣང་གྲགས་
མཚན་མ་ཡུལ་ཀུན་རྟོག་དཔྱོད་བྱེད་པའོ། །མ་མཐོང་ཕྱིར་ན་དཔྱད་སྐྱེ་དང་བྱ་བ་ནི།
སྔར་མ་མཐོང་པའི་ཡུལ་ལམ་རྫས་སམ་མི་རྣམས་ལ་ཕྱི་དཔྱད་བཟང་ངན་ལ་སོགས་
པའོ། །ལུས་ལ་ཀུན་འཇུག་རྟོག་དཔྱོད་བྱ་བ་ནི། ཡུལ་ལྔའི་རྣམ་པ་ལ། ཤེས་པའི་རྣམ་
པ་ལྔ་ཀུན་འཇུག་ཅིང་མཚན་འདོགས་པ་སྟེ། གཟུགས་དང་ཁ་དོག་གི་རྣམ་པ་ཀུན་
ལ། མིག་གི་རྣམ་ཤེས་འཇུག་ཅིང་དཔྱོད་འདོགས་བྱེད་དེ། དེ་བཞིན་ཡུལ་དང་དབང་
པོ་གཞན་ཡང་དཔྱོད་འདོད་པར་བསྟན་ནོ། །ཚིག་སྒྲའི་བདའི་སྤྱོད་འདོག་༼བརྡ་ཡི་
དཔྱོད་འདོགས༽ལྔ། །ཞེས་བྱ་བ་ནི། དཔེར་ན་གང་ཟག་སྒྲའོ་ཆེའི། གསེར་གཡུ་ལ་
སོགས་རྫས་སྒྲའོ་ཆེ་འམ། གསས་ཁང་ལ་སོགས་གནས་སྒྲའོ་ཆེ་རྣམས། མཐོང་ཡང་
རུང་མ་མཐོང་ཡང་རུང་སྟེ། སྒྲ་ཚིག་དེའི་བརྡ་སྐད་ལ་ཡིད་བཅུག་ནས། དཔྱོད་འདོད་



མཛོད་ལྷ་འགྲེལ།
sg
ཀྱི་རྣམ་པ་རྒྱ་ཆེར་བྱེད་པ་ལ་བྱའོ། །དཔྱོད་པའི་རྣམ་པ་དེ་དག་ནི། ལུང་ལས་མ་བསྟན་
རྣམ་རྟོག་གིས་དཔྱོད་པ་སྟེ། ཤེས་བྱ་རྩིང་པའོ། །དེ་དག་ནི་ཕྱི་ཡུལ་ལ་འཇུག་པའི་རྟེན་
བྱེད་པའི་ལས་ཅན་ནོ།།
སེམས་དང་མི་ལྡན་འདུ་བྱེད་སྟོན་ཏེ། །ཞེས་པ། སེམས་དང་ལྡན་པ་ནི་ལྡན་
པའི་འདུ་བྱེད་དེ། དེ་དང་མི་ལྡན་པས་ལྡན་པ་མ་ཡིན་པའོ། །འདུ་བྱེད་ནི་གསུམ་གྱིས་
གནས་སྐབས་ཀྱི་ཆ་ལ་བཏགས་ཏེ། བརྗོད་པས་འདུས་པའི་བྱེད་པའོ། །གཟུགས་དང་
སེམས་ཀྱི་གནས་སྐབས་འདོགས། །རྫས་སུ་ཡོད་པ་མ་ཡིན་ཏེ། །དེ་ཉིད་ལས་གཞན་དུ་
མི་བཏགས་སོ། །ཞེས་པ། གཞན་ཡང་གཟུགས་ཀྱི་སྐབས་དང་། སེམས་ཀྱི་སྐབས་དང་།
སེམས་འབྱུང་གི་གནས་སྐབས་སུ་འདོགས་སོ། །གནས་སྐབས་ཀྱི་ཆ་ལ་འདོགས་པ་ཅི་
ཕྱིར་ཞེ་ན། རྫས་སམ་ཕྱོགས་སམ་ངོ་བོ་འམ་དངོས་པོ་གཅིག་ཏུ་ཡོད་པ་མ་ཡིན་པའི་
ཕྱིར་རོ། །དེ་ཉིད་ལས་གཞན་དུ་མི་གདགས་པ་ནི། གཟུགས་ལ་སོགས་པའི་གནས་
སྐབས་དང་ཆ་ལས། རང་གི་ངོ་བོ་ཕྱོགས་གཅིག་མེད་པས་ཆ་ལ་གདག་པའོ། །དེས་ན་
དེ་ཉིད་ལས་གཞན་དུ་མི་གདགས་པར་ཤེས་པར་བྱའོ། །གཟུགས་ལ་སོགས་པ་གསུམ་
ལ་བརྟེན་ནས། གསུམ་གྱི་གནས་སྐབས་ཀྱི་ཆ་ལ་གདགས་པ་སྟེ་བརྗོད་པ་དེ་ཡང་
སེམས་དང་ལྡན་པ་མ་ཡིན་ནོ།།
ཐོབ་པ་དབང་དང་དྲོད་རྙེད་དང་། ས་བོན་དབང་དང་མངོན་འགྱུར་བའོ། །ཞེས་
པ། གོང་དུ་ཕྱིར་བསྟན་པ་ལས། གོང་དུ་དམིགས་ཀྱི་ངོ་བོ་གཅིག་ཏུ་བསྟན་པ་ནི། ཐོབ་
པ་དང་ཞེས་བསྟན་པ་སྟེ། ཐོབ་པ་ནི་དགེ་བ་མི་དགེ་བ་དང་ལུང་དུ་མ་བསྟན་པའི་
བོན་རྣམས་ཀྱི་བྱེ་བྲག སྔར་མི་གནས་པའི་ཐོབ་པ་སྐད་ཅིག་མ་དང་པོ་ལ་ཐོབ་པས་



20
སངས་རྒྱས་གཡུང་དྲུང་བོན་གྱི་དཔེ་ཚོགས།
ཐོབ་པའོ། །སྐད་ཅིག་མ་གཉིས་པ་ལ་དགེ་སྡིག་ལུང་དུ་མ་བསྟན་པ་གང་ཡིན་པ་ཡིས་
ངེས་པ་རྙེད་པ་ནི་དབང་དུ་འགྱུར་བའོ། །ཡང་དག་པའམ་ངེས་པར་དེའི་རྗེས་སུ་
བསམ་འགྲོ་བ་ནི་དྲོད་དང་ལྡན་པའོ། །དེས་ན་ཐོབ་པ་དབང་དང་དྲོད་རྙེད་ལྡན། །ཞེས་
པ། ས་བོན་ནི་ཀུན་གཞི་ལ་དགེ་སྡིག་ལུང་དུ་མ་བསྟན་པ་སྔར་མི་གནས་པ། ཕྱིས་བྱེ་
བྲག་གམ་རྒྱུ་མཐུན་དུ་གནས་པ་ནི་ས་བོན་ནོ། །དབང་ནི་རྒྱུའི་དབང་གིས་ཏེ་རྐྱེན་ལ་
འཇུག་པའོ། །མངོན་དུ་གྱུར་པ་ནི། གང་ཡིན་པ་དེའི་འབྲས་བུ་གྲུབ་པ་སྟེ། མངོན་དུ་
གྱུར་པའོ།།
འདུ་ཤེས་མེད་སྙོམས་འདོད་ཆགས་བྲལ། གོང་མ་བཞིན་ཡིན་ཏེ་འདུ་ཤེས་
མངོན། །ཞེས་པ། འདུ་ཤེས་པ་ལ་སྙོམས་པར་འཇུག་པ་སྟེ། དགེ་རྒྱས་ཀྱིས་འདོད་
ཆགས་བྲལ་ཞེས་བྱ་བ་ནི། བསམ་གཏན་གསུམ་པའི་འདོད་ཆགས་དང་བྲལ་བའོ། །གསུམ་
པ་ནི་དགེ་ཆུང་དགེ་རྒྱས་ཚད་མེད་དགེ དེ་ཡང་དགེ་རྒྱས་ཀྱི་འདོད་ཆགས་དང་བྲལ་
བའོ། །དེ་ཡང་འདུ་ཤེས་མངོན་དུ་གཏོང་པ་ཡིད་ལ་བྱེད་པས། གོང་མ་ཡིན་པའི་འདུ་
ཤེས་མངོན་དུ་གཏོང་པའོ།།
ཡིད་ལ་བྱེད་དང་སེམས་ལས་བྱུང་། །བརྟེན་པ་མ་ཡིན་ཀུན་བྲལ་བའོ། །ཞེས་པ།
ཡིད་ལ་བྱེད་པ་དང་སེམས་ལས་བྱུང་བའི་བོན་དུ་སེམས་རྣམས་ནི། བརྟན་པ་མ་ཡིན་
རྣམས་ནི་འགག་གམ་བྲལ་ཏེ། ཅི་ཕྱིར་ཞེ་ན། བསམ་དུ་མེད་པའི་སེམས་ཉིད་རྣལ་
མར་ཤེས་ན་བསམ་དུ་མེད་པའི་འགག་བྲལ་མེད་པའོ། །བསམ་དུ་ཡོད་པའི་རྣམ་པ་ནི།
ཡིད་མི་གཡོ་བ་ཅན་ཡིན་པའི་ཕྱིར། འགག་གམ་བྲལ་བ་སྟེ། གང་གི་དུས་ན་འགག་
བྲལ་ཡོད་ཅེ་ན། བོན་ཉིད་བདེན་པ་ལ་གནས་པའི་དུས་དང་། འགག་བྲལ་གྱི་བསམ་



མཛོད་ལྷ་འགྲེལ།
9i
གཏན་ལ་སྙོམས་པར་གནས་པའི་དུས་སུ་དང་། བརྒྱལ་དང་ར་རོ་བྱིང་པའི་དུས་དང་།
བརྟན་པ་མ་ཡིན་པས་ཀུན་གཞི་མ་ཡིན་པ་འགག་ཅིང་བྲལ་བའོ།།
འགོག་པའི་སྙོམས་འཇུག་འདོད་ཆགས་བྲལ། སྲིད་པའི་རྩེ་བསྐྱོད་སྔོན་ལ་
གཏོང་། །ཞེས་པ། འགོག་པ་ནི་ཅི་ཡང་མ་ཡིན་པ་ལ་སྙོམས་པར་ཞུགས་པས། ཅིར་
ཡང་མེད་པའི་སྐྱེ་མཆེད་ཀྱི་འདོད་ཆགས་བྲལ་ཏེ། སྲིད་པའི་རྩེ་མོ་ནས་གྱེན་དུ་སྐྱོད་
པའི་ཞི་བར་གནས་པའི་འདུ་ཤེས་སྔོན་དུ་གཏོང་བ་ཡིད་ལ་བྱེད་པས་སེམས་དང་ཡིད་
ལས་བྱུང་བའི་བོན་དུ་གྱུར་པ་རྣམས་ལས་ཀྱང་། ཤིན་དུ་མི་བརྟན་པ་ཡིད་དང་བློའི་
བྱུང་ཚོར་ལ་སོགས་ལས་ཀྱང་ཁ་ཅིག་འགག་གམ་བྲལ་བའོ།།
ཡིད་ལ་བྱེད་དང་སེམས་ལས་བྱུང་། མི་བརྟན་བརྟེན་པ་གཅིག་བྲལ་ལོ། །ཞེས་
པ། ཡིད་ལ་བྱེད་པ་ནི་སེམས་པ་གཡེངས་ལ་བྱུང་བ་ནི། བསམ་པ་རྒྱུ་བའི་རྒྱུན་ཆད་
དེ་འགག་ནས་བསམ་པས། མི་རྟག་པའི་རྣམ་པ་ནི་ཚོགས་དྲུག་དང་བློ་ཡིད་ཀྱིས་བྱུང་
ཚོར་ཏེ། བརྟན་པ་ནི་སེམས་ཀྱིས་རིག་པ་བརྟན་པ་གང་ཡང་འགག་པ་སྟེ། དེ་བཀག་
པས་ནི་བརྟེན་པ་གཅིག་དང་ཡང་བྲལ་བའོ།།
འདུ་ཤེས་མེད་སྙོམས་འབྲས་བུ་དང་། འདུ་ཤེས་མེད་པའི་ཁྲོད་ལྷའི་ནང་།
སེམས་དང་བོན་ནི་གཏན་མེད་བྲལ། འཇུག་པའི་རྣམ་ཤེས་དྲུག་འགག་པའོ། །ཞེས་པ།
འདུ་ཤེས་མེད་པའི་སེམས་སྙོམས་པར་འཇུག་པའི་འབྲས་བུ་ནི། འདུ་ཤེས་མེད་པའི་
སེམས་ཅན་འདུ་ཤེས་གང་ཡང་མེད་པ་ལ་སྙོམས་པར་ཞུགས་པས། འབྲས་བུ་འདུ་
ཤེས་མེད་པའི་ལྷའི་གནས་སུ་སྐྱེས་ཏེ། སྐྱེས་པས་སེམས་ཡིད་ལས་བྱུང་བའི་བོན་མི་
བརྟན་པ་འགག་པའོ། །དེ་ཡང་འཇུག་པའི་རྣམ་པར་ཤེས་པ་དྲུག་འགག་པའོ། །དེ་ནི་



2
སངས་རྒྱས་གཡུང་དྲུང་བོན་གྱི་དཔེ་ཚོགས།
བསམ་གཏན་བཞི་པའི་ལྷའི་ནང་ནས་ཀྱང་གསུམ་པ་འབྲས་བུ་ཆེ་བའོ།
དེ་དག་དེ་ཡི་གོང་ན་ཡང་། གནས་གཙང་ལྔ་ཡི་ལྷ་གནས་ཏེ། །ཞེས་པ། ཁང་
ཁྱིམ་ལྟ་བུའི་འདུ་ཤེས་མེད་པའི་སེམས་ཅན་རྣམས་ལྷ་རྣམས་གནས་པའི་ས་དེར་སྐྱེས་
པ་ནི། གང་གི་འདུ་ཤེས་ཀྱང་མེད་ལ་སྙོམས་པར་འཇུག་པའི་ལྷའི་བསམ་པ་
མ་པ་རྣམ་པར་
སྨིན་པའི་འབྲས་བུ་སྟེ། སེམས་དང་ཡིད་ལ་བྱུང་བའི་བསམ་པ་མ་ཡིན་པ་རྣམས་གང་
ཡང་འགག་པའོ། །ལྷ་དེའི་རང་བཞིན་ངེས་པར་བསྟན་པ་ནི། གནས་དེར་སྐྱེས་པའི་
སེམས་ཅན་ལྷ་དེའི་སེམས་དང་ཡིད་ལས་བྱུང་བའི་རྣམ་པ་མི་བརྟན་པས། རང་རང་
གི་ཀུན་གཞི་ལ། རང་གི་རིག་པའི་སེམས་དང་ཡིད་ལས་བྱུང་བའི་ས་བོན་ལ། གནོད་
འགལ་རང་གིས་བྱས་པ་ནི། ཤིན་དུ་བག་ཆགས་བཟང་པོ་ཆ་ཕྲ་ཞིང་། ཕྱིན་ཅི་ལོག་
གི་བག་ཆགས་འཐུག་པས། རང་རང་གི་ཀུན་གཞི་ལས་ས་བོན་བཟང་པོ་ཉམས་ཏེ་
ཤེད་རྨ་༼དམའ༽བས་མཐོ་བའི་སར་འཕགས་མི་ནུས་སོ།།
སྲོག་གི་དབང་པོའི་རིགས་མཐུན་འཕང་། །གང་ཞིག་འདུ་བྱེད་གསུམ་དུ་
ངེས། །གང་ཞིག་སེམས་ཅན་ལུས་འདྲའོ། །ཞེས་པ། ཚེ་སྲོག་གི་དབང་པོ་ནི་སྔོན་གྱི་
དགེ་སྡིག་ལུང་དུ་མ་བསྟན་པ་ལ། གང་དང་མཐུན་པའི་སྤྱོད་པའི་དབང་གིས། ལས་
ཀྱིས་འཕངས་པས་སྐྱེས་པ་སྟེ། དེར་ངེས་འཚོ་བའི་སྲོག་འཛིན་པས་ཚེ་བྱའོ། །དགེ་བ་
སྤྱད་པའི་སེམས་ཅན་ནང་རིགས་མཐུན་ལུས་འདྲ་བ་བཞིན། སྡིག་པ་དང་། ལུང་མ་
བསྟན་པ་སྤྱད་པའི་སེམས་ཅན་ཡང་དེ་བཞིན་ནོ། །འདུ་བྱེད་གསུམ་ཡང་དེ་ཁོ་ན་སྟེ།
ལས་གསུམ་གྱིས་འདུ་བྱེད་དོ།།
སྐྱེ་བ་གང་ཞིག་རིགས་མཐུན་དང་། །མི་སྣང་གསལ་དང་མ་བྱུང་བྱུང་། །དེ་



མཛོད་ལྷ་འགྲེལ།
93
བཞིན་ཆུང་ལ་ཆེར་སྐྱེ་བའོ། །ཞེས་པ། སྐྱེ་བ་ནི་སེམས་ཅན་གང་ཞིག་རྒྱུ་རྐྱེན་གྱི་
རིགས་མཐུན་པར་འདུ་བྱེད་པ་ལས་བྱུང་བས་སྐྱེ་བའོ། །མི་སྣང་པ་རུམ་ན་གནས་པ་
གསལ་བ་དེའི་ཤེས་པ་མ་བྱུང་བ་སྔ་རུ་སླར་ནས་དངོས་བྱུང་བའོ། །དེ་བཞིན་དུ་བྱུང་
ནས་ཆུང་གཞོན་ལས་ཆེ་རིགས་སྐྱེས་པ་ལས་བྱའོ།།
རྒས་ཡལ་བཅུད་ཡལ་གཟུགས་ཁུམ་དང་། །དུས་དང་རྐྱེན་གྱིས་རྒས་པ་
དང་། །རྒྱུན་རྣམས་གཞན་དུ་འགྱུར་བའོ། །ཞེས་པ། གང་ཞིག་རིགས་མཐུན་པར་
འདུས་བྱས་པ་དེ་དག རྒས་ཞེས་བྱ་བ་ནི་འབྱུང་བའི་བཅུད་ཡལ་བས་གཟུགས་ཞུམ་
པའོ། །དེ་ཡང་འདུ་བྱེད་ཀྱི་ལས་ཀྱིས། ལ་ལ་དུས་ཀྱི་རྒས། །ལ་ལ་ལས་ཀྱིས་རྒས། ལ་ལ་
རྐྱེན་གྱིས་རྒས་སོ། དེ་བས་ན་གཅིག་ཏུ་མི་གནས་རྒྱུན་གཞན་དུ་འགྱུར་བས་རྒས་ཞེས་
བྱའོ། །གནས་དང་མི་འགྱུར་ཡེ་བརྟན་དང་། །ཅི་བཞིན་པ་དང་རང་བཞིན་དང་། །དེ་
དག་རྒྱུན་ཏུ་རྒྱུན་ཆགས་པའོ། །ཞེས་པ། རིགས་སུ་མཐུན་པར་འདུ་བྱེད་པ་རྣམས་རྒྱུན་
དུ་གཞན་དུ་མི་འགྱུར་མི་འཛིན་པར་བརྟན་པར་གནས་པའོ། །ཐོག་མ་ཅི་བཞིན་དུ་
རང་བཞིན་དུ་གནས་པའོ། །རིགས་མཐུན་དེ་དག་དེ་བཞིན་དུ་རྒྱུན་དུ་རྒྱུན་ཆགས་སུ་
གནས་པའོ།།
མི་རྟག་པ་དང་མི་གནས་དང་། །སྒྱུ་མ་ཟིལ་པའི་ཆུ་བུར་ལྟར། །དེ་ལྟར་དེ་དག་
རྒྱུན་ཆད་པའོ། །ཞེས་པ། རིགས་མཐུན་པར་འདུ་བྱེད་པ་དེ་དག་དུས་དང་ལས་དང་
རྐྱེན་གྱིས་རྒྱུན་འཛིན་པས་མི་རྟག་པའོ། །དཔེར་ན་རྒྱུ་༼སྒྱུ༽མའི་ཟིལ་པའམ་ཆུ་བུར་
མི་རྟག་པ་སྟེ། དེ་ལྟར་དུ་རིས་མཐུན་པ་དེ་དག་སྲོག་རྒྱུན་ཆད་པས་མི་རྟག་པ་ཡིན་
བྱའོ།།
་



སངས་རྒྱས་གཡུང་དྲུང་བོན་གྱི་དཔེ་ཚོགས།
མིང་གི་ཚོགས་དང་བྱེ་བྲག་དང་། ཕྱི་ནང་བོན་གྱི་ངོ་བོ་ཉིད། དམིགས་པ་ཚིག་
གིས་བླ་དྭགས་སོ། །ཞེས་པ། བོན་ཐམས་ཅད་ལ་འདོད་རྒྱལ་གྱི་ཚིག་བྱེ་བྲག་བླ་དྭགས་
སུ་བཏགས་པ་ལ་མིང་གི་ཚོགས་སོ། །དེ་ཡང་ཕྱི་ནང་གི་བོན་ཐམས་ཅད་ཀྱི་ངོ་བོ་ཉིད་
ཀྱི་སྒོ་ནས། འདོད་པས་དམིགས་ཏེ་བཏགས་པ་ཡིན་ནོ། །ཡང་དག་པ་ནི་གདགས་སུ་
མེད་དོ།།
ཚིག་གི་ཚོགས་དང་བྱེ་བྲག་དང་། །ཕྱི་ནང་བོན་གྱི་ཁྱད་པར་ལས། །ཤེས་ངེས་
ཚིག་གི་བླ་དྭགས་སོ། །ཞེས་པ། མིང་ནི་ཕྱི་ནང་གི་བོན་ལ་ངེས་ལྡན་མེད་པས། དོན་
མ་བཅར་ནས་ཁྱད་པར་དུ་ངེས་པར་ཤེས་པར་བྱེད་པ་སྟེ། ངེས་པའི་ཚིག་གི་བྱེ་བྲག་
གི་ཁྱད་པར་ཤེས་པར་བྱེད་པས། དེ་ལྟར་མིང་དང་འཇིག་རྟེན་པའི་ཚིག་ལ་ངེས་པར་
བྱས་པའོ། །ངེས་ཤེས་ཀྱི་ཚིག་ཀྱང་དོན་གྱི་བླ་དྭགས་ཞེས་བྱའོ།།
ཡི་གེའི་ཚོགས་དང་བྱེ་བྲག་དང་། མིང་དང་ཚིག་ནི་གཉིས་རྟོགས་གསལ། །གཉིས་
རྟོགས་དོན་དམ་བརྗོད་ཕྱིར་རོ། །ཞེས་པ། ཡི་གེ་ནི་དེ་གཉིས་ཀ་གསལ་བར་བྱེད་པའི་
ཡི་གེ་སྟེ། ཡི་གེའི་ཚོགས་ནི་སངས་རྒྱས་ཀྱི་ཐུགས་རྗེའི་ཚོགས་དང་བྱེ་བྲག་གིས་
གསལ་བར་བྱེད་པའི་ཡི་གེའི་ཚོགས་སོ། །དེ་བས་བཏགས་པ་མིང་གི་ཚོགས་དང་
བརྗོད་པ་ཚིག་གི་ཚོགས་ནི་གཉིས་ཀ་ཡང་ཡི་གེའི་དོན་གྱིས་རྟོགས་ཏེ་གསལ་བའོ། །དོན་
དམ་གཉིས་རྟོགས་བྱ་བ་ནི། དོན་དམ་པར་ཡི་གེ་གསུམ་སྟེ། བཏགས་པ་མིང་གི་ཡི་
གེ་དང་། སྣང་བ་གཟུགས་ཀྱི་ཡི་གེ ངེས་པར་དོན་གྱི་ཡི་གེའོ། །ཡི་གེའི་མིང་ཡི་གེ་
མཚོན་ནས། མིང་གིས་ངེས་པ་དོན་ནི་མིང་དུ་ཤེས་པར་བྱེད་ལ། སྣང་བ་གཟུགས་ཀྱི་
ཡི་གེ་བརྗོད་པའི་ཚིག་ངེས་པར་གཏན་ལ་འབེབ་པ་ལ། ངེས་པ་དོན་གྱི་ཡི་གེའི་མིང་



མཛོད་ལྷ་འགྲེལ།
5
ཚིག་དུ་བཏགས་པའི་ཕྱི་ནང་གི་བོན་ཐམས་ཅད། ཡི་གེ་ཨ་སྐྱེ་བ་མེད་པ་འགག་མེད་
རིག་པ་རྡིང་༼གདེང༽དུ་གྱུར་པ་བོན་ཉིད་རྟོགས་པར་བྱེད་པས་ཡི་གེ་བྱའོ།།
སོ་སོའི་སྐྱེ་བོ་བྱིས་པ་དང་། །བོན་ཉིད་བདེན་དང་དོན་མ་ཐོས༼མཐོང༽། །རྒྱུ་
རྐྱེན་འཁོར་བའི་གཞོལ་ཕྱོགས་སོ། །ཞེས་པ། ལུས་དང་བསམ་པ་ཐ་དད་པའི་སེམས་
ཅན་དང་། སངས་རྒྱས་ཀྱི་བཀའ་བདེན་པ་མ་ཐོས་པས། དོན་ངེས་པར་མ་ཤེས་སམ་
མ་རྟོགས་པས། གཏིང་གི་ཉོན་མོངས་པའི་རྒྱུ་དྲུག་ལ་དཔྲལ་༼ཕྲུལ༽གྱིས་བློའི་རྟོག་
པའི་རྐྱེན་དྲུག་གིས་བསྐྱོད་ནས། འཁོར་བ་དྲུག་གི་གནས་སུ་གཏན་པ་ཡིན་ནོ། །དེ་
ལྟར་སྐྱེ་ཞིང་འཁྱམས་ཞེ་ན། དོན་གཉིས་ཏེ། ཁམས་གསུམ་འཁོར་བའི་སེམས་ཅན་
ཐམས་ཅད་ཀྱི་ནི། འདུ་བྱེད་འཁྲུལ་པའི་ལས་རྐྱེན་གྱིས། ཀུན་གཞི་ས་གཞི་ལྟ་བུ་ལ།
རྒྱུ་མ་རིག་འཁྲུལ་པའི་ཞེ་སྡང་དུག གདུག་སེམས་ཀྱི་བག་ཆགས་ཀྱི་ས་བོན་གནས་
པ་ལ། ཁོང་ཁྲོ་བསད་བཅད་ཀྱིས་འདུ་བྱེད་འཁྲུལ་པའི་རྐྱེན་གྱིས་བསྐྱོད་པས། རྒྱུ་
རྐྱེན་འཛོམ་འབྲེལ་གྱི་འབྲས་བུ་སྨིན་པས་དམྱལ་བར་སྐྱེ་སྟེ་འཁྱམས་པའོ། །འདུ་བྱེད་
འཁྲུལ་པའི་ལས་རྐྱེན་གྱིས། ཀུན་གཞི་ས་གཞི་ལྟ་བུ་ལ། རྒྱུ་མ་རིག་འཁྲུལ་པ་འདོད་
པ་ལ་ཞེན་ཅིང་ཆགས་པའི་བག་ཆགས་ཀྱི་ས་བོན་གནས་པ་ལ། སེར་སྣའི་མདུད་པ་
འཇུར་གེགས་དམ་པོའི་འདུ་བྱེད་འཁྲུལ་པའི་རྐྱེན་གྱིས་བསྐྱོད་པས། རྒྱུ་རྐྱེན་འཛོམ་
འབྲེལ་གྱི་འབྲས་བུ་སྨིན་པས་ཡི་དྭགས་གནས་སུ་སྐྱེ་བའོ། །འདུ་བྱེད་འཁྲུལ་པའི་
ལས་རྐྱེན་གྱིས། ཀུན་གཞི་ས་གཞི་ལྟ་བུ་ལ། རྒྱུ་མ་རིག་འཁྲུལ་པ་གཏི་མུག་མུན་པ་ལྟ་
བུའི་བག་ཆགས་ཀྱི་ས་བོན་གནས་པ་ལ། རྨོངས་འཐིབས་འདུ་བྱེད་འཁྲུལ་པའི་རྐྱེན་
གྱིས་བསྐྱོད་པས། རྒྱུ་རྐྱེན་འཛོམ་འབྲེལ་གྱིས་འབྲས་བུ་སྨིན་པ་མུན་ནག་གླིང་མཐོང་



6
སངས་རྒྱས་གཡུང་དྲུང་བོན་གྱི་དཔེ་ཚོགས།
གི་བྱོལ་སོང་དུ་སྐྱེ་བའོ། །འདུ་བྱེད་འཁྲུལ་པ་ལས་རྐྱེན་གྱིས། ཀུན་གཞི་ས་གཞི་ལྟ་བུ་
ལ། རྒྱུ་མ་རིག་འཁྲུལ་པ་སེར་སྣའི་བག་ཆགས་ཀྱི་ས་བོན་གནས་པ་ལ། ཚུལ་ཁྲིམས་
ཉམས་པའི་འདུ་བྱེད་འཁྲུལ་པའི་རྐྱེན་གྱིས་བསྐྱོད་པས། རྒྱུ་རྐྱེན་འཛོམ་འབྲེལ་
གྱིས་འབྲས་བུ་སྨིན་པ། མཐའ་འཁོབ་མོན་དང་ཀླ་ཀློ་མིའམ་ཅིར་སྐྱེ་བའོ། །འདུ་བྱེད་
འཁྲུལ་པའི་ལས་རྐྱེན་གྱིས། ཀུན་གཞི་ས་གཞི་ལྟ་བུ་ལ། རྒྱུ་མ་རིག་འཁྲུལ་པའི་ང་
རྒྱལ་རུ་ངའི་བག་ཆགས་ངན་པའི་ས་བོན་གནས་པ་ལ། ར་ཆོད་དང་འཐབ་རྩོད་དྲག་
པོའི་འདུ་བྱེད་ཀྱིས་སྤྱོད་པས། རྒྱུ་རྐྱེན་འཛོམ་འབྲེལ་གྱི་འབྲས་བུར་སྨིན་པས། ལྷ་
མ་ཡིན་སྲིན་པོ་ལྟ་བུ་གནས་སུ་སྐྱེ་བའོ། །འདུ་བྱེད་འཁྲུལ་པའི་ལས་རྐྱེན་གྱིས། ཀུན་
གཞི་ས་གཞི་ལྟ་བུ་ལ། མ་རིག་འཁྲུལ་པ་རྒྱུ་ཕྲག་དོག་ངན་པའི་བག་ཆགས་ཀྱི་ས་བོན་
གནས་པ་ལ། རྐྱེན་བསམ་གཏན་ཉམས་པའི་འདུ་བྱེད་ཀྱིས་སྤྱོད་པས། རྒྱུ་རྐྱེན་འཛོམ་
འབྲེལ་གྱི་འབྲས་བུར་སྨིན་པ། རྟག་ཆད་ལྷའི་གནས་སྟོང་ཟད་ཐེར་ཟུག་གཉིས་ལས་
ཐར་པའི་དུས་མེད་པར་སྐྱེ་བའོ། །འདུ་བྱེད་དགེ་བའི་ལས་རྐྱེན་གྱིས། ཀུན་གཞི་
ནམ་མཁའ་ལྟ་བུ་ལ། རྒྱུ་བསམ་གཏན་གཞའ་རིས་ལྟ་བུའི་བག་ཆགས་བཟང་པོར་
གནས་པ་ལ། རྐྱེན་བསམ་གཏན་དགེ་བའི་ཚུལ་ཁྲིམས་མ་ཉམས་པ། རྒྱུ་རྐྱེན་འཛོམ་
འབྲེལ་གྱི་འབྲས་བུ་དགའ་ལྡན་ལྷའི་དབང་པོ་བརྒྱ་བྱིན་དང་། བསམ་གཏན་གྱི་ལྷ་
བཞི་ལ་སོགས་མཐོ་རིས་གོམ་པར་༼པས༽བགྲོད་པའི་མི་དང་ལྷའི་རྒྱུ་བསོད་ནམས་
ཀྱི་༼ཚོགས༽བསག་པ་ཁྱད་པར་ཅན་དུ་འགྱུར་བ་སྐྱེ་བའོ། །འདུ་བྱེད་དགེ་སྡིག་
མི་གཡོ་བའི་ལས་ཅན་གྱིས། ཀུན་གཞི་ས་གཞི་ལྟ་བུ་ལ། རྒྱུ་སྣ་ཚོགས་ལས་ཀྱི་བག་
ཆགས་གནས་པ་ལ། རྐྱེན་ལས་དང་འདུ་བྱེད་ཀྱིས་སྤྱོད་པས། རྒྱུ་རྐྱེན་འཛོམ་འབྲེལ་



མཛོད་ལྷ་འགྲེལ།
སམ
གྱི་འབྲས་བུ་སྨིན་པ་ནི། སྲིད་པ་བར་དོར་སྐྱེ་བ་སྟེ། སླར་ཡང་ལས་གསུམ་ལས་གང་
སྨིན་པའི་རྒྱུ་རྐྱེན་གྱིས་ཕྱོགས་གཉིས་སུ་སྐྱེ་བ་ཡིན་ནོ། །དེ་བལྟས་པས་ན། འདུ་བྱེད་
ཀྱི་བྱ་བ་ལྔ་འདུས་སམ་འཚོགས་པས། འདུ་བྱེད་ཀྱིས་བྱ་བ་གྲུབ་པ་ཡིན་ནོ། །དེའི་ཕྱིར་
སེམས་དང་ལྡན་པ་མ་ཡིན་པའི་འདུ་བྱེད་དག་ནི། བོན་ཀུན་གཞི་གནས་སྐབས་ཀྱིས་
ཆ་ལ་བཏགས་པའི་འདུ་བྱེད་དུ་ཤེས་པར་བྱའོ། འདུ་བྱེད་ཀྱི་ཕུང་པོ་བཤད་པའོ།།
རྣམ་པར་ཤེས་པའི་ཕུང་པོ་བརྒྱད་ཀྱིས་བསྟན་ཏེ། དམིགས་པ་རྣམ་པར་རིག་
པའོ། །ཞེས་པ། ཡུལ་གཟུགས་ཀྱི་རྣམ་པ་དང་། སེམས་འབྱུང་གི་རྣམ་པ་མ་ལུས་པ་
ཐམས་ཅད་ཤེས་པས་རྣམ་པར་ཤེས་པའོ། །ནང་ཚན་སེམས་ཀྱི་རྣམ་པ་བརྒྱད་འདུས་
མ་སྤུངས་པ་ལྟར་གནས་པའི་ཕུང་པོ་ཡིད་བྱའོ། །དམིགས་པའི་ཡུལ་རྣམ་པ་ཅི་
བཞིན་མ་ཤེས་ཏེ་རིག་པའོ།།
མིག་གི་རྣམ་ཤེས་ལྔ་བསྟན་པ། །ཞེས་པ། ལྟ་ཞིང་ཐོས་པའི་དམིགས་པའི་
དམིགས་ཡུལ་རྣམ་པར་ཤེས་པས་ཤེས་པ་སྟེ། ལྔ་ནི་དེའི་བྱེ་བྲག་སྟོན་པའོ། །གང་ཞེ་
ན། མིག་ལ་རྟེན་བཅས་དེ་ཉིད་དང་། །གཟུགས་ལ་དམིགས་པ་ཀུན་ཤེས་དང་། །ཁ་
དོག་ཅིར་ཡང་གསལ་ཤེས་དང་། །དེ་ནི་ཡོན་ཏན་སོ་སོར་འབྱེད། །དངོས་པོ་རྣམ་པར་
རིག་བྱེད་པའོ། །ཞེས་པ། མིག་ཅེས་པས་དབང་པོ་གཞན་གསལ་བ་སྟེ། བསྟན་པ་ནི་
༼རྟེན༽དེ་ལ་བརྟེན་ནས་གཟུགས་ཡུལ་ཤེས་ཏེ་ཆོད་པའོ། །གཟུགས་ལ་དམིགས་པ་
ཀུན་ཤེས་ཞེས་པ། གཟུགས་ལ་དམིགས་པས་གཟུགས་ཀྱི་རྣམ་པ་ཀུན་ཤེས་པས་ཡུལ་
གཞན་སེལ་བའོ། །ཁ་དོག་ཅིར་ཡང་གསལ་ཞེས་བྱ་བ་ནི། གཟུགས་རྣམས་ཀྱི་ཁ་དོག་
རྣམ་པ་ལྔ་འདྲེས་ཚོགས་ལ་སོགས་ཅི་ལྟར་གནས་པ་གསལ་བར་ཤེས་པའོ། །དེ་ནི་



s
སངས་རྒྱས་གཡུང་དྲུང་བོན་གྱི་དཔེ་ཚོགས།
ཡོན་ཏན་སོ་སོར་འབྱེད་པ་ནི། བཟང་ངན་དང་སྡུག་མི་སྡུག་ལ་སོགས་པའི་བྱེ་བྲག་
གི་སྐྱོན་ཡོན་མ་འདྲེས་སོ་སོར་འབྱེད་པའོ། །དངོས་པོ་རྣམ་པར་རིག་བྱེད་པའམ། རྣམ་
པར་ཤེས་པ་དེས། གཟུགས་ཡུལ་གྱི་དངོས་པོའི་རྣམ་པར་ཅི་བཞིན་མར་ཤེས་ཏེ་རིག་
བྱེད་པའོ། དེ་ནི་མིག་གི་དབང་པོ་དང་། གཟུགས་ཡུལ་དང་། ཁ་དོག་ལ་སྐྱོན་ཡོན་
གྱིས་རྣམ་པ་སོ་སོར་གསལ་བར་ཤེས་ཤིང་རིགས་པས། དངོས་པོའི་ངོ་བོ་ཉིད་རིག་
༼པའི༽ཤེས་པ་ཅན་ཡིན་ཤེས༼ཞེས༽། མིག་གི་རྣམ་པར་ཤེས་པ་བསྟན་ནོ།།
རྣ་བའི་རྣམ་ཤེས་ལྔ་བསྟན་པ། རྣ་བའི་བསྟན་༼རྟེན༽བཅས་དེ་ཉིད་དང་། །སྒྲ་
ལ་དམིགས་པ་ཀུན་ཤེས་དང་། །སྒྲ་རྣམས་ཅིར་ཡང་གསལ་ཤེས་དང་། །དེ་བཞིན་སྒྲ་
རྣམས་སོ་སོར་འབྱེད། །རང་བཞིན་རྣམ་པར་རིག་བྱེད་པའོ། །ཞེས་པ། དེ་ལ་ཉན་ཐོས་
ཀྱི་ཕྱིར་ན་རྣ་བའོ། །ལྔ་ནི་བྱེ་བྲག་སྟོན་པའོ། །རྣ་བ་རྟེན་བཅས་པ་ནི། རྣ་བ་ནི་གཞན་
གསལ་བའོ། །རྟེན་ནི་དེ་བརྟེན་ཏེ་སྒྲ་ཚོགས་ཤེས་པའོ། །སྒྲ་ལ་དམིགས་པ་ཀུན་ཤེས་པ་
ནི། སྒྲ་ལ་དམིགས་པ་སྒྲའི་རྣམ་པ་ཀུན་ཤེས་པས་ཡུལ་གཞན་སེལ་བའོ། །སྒྲ་ཚོགས་
ཅིར་ཡང་གསལ་བ་ནི། སྙན་མི་སྙན་ཆེ་ཆུང་ལ་སོགས་བྱེ་བྲག་ཅིར་ཡང་གསལ་
བའོ། །སྒྲ་རྣམས་སོ་སོར་འབྱེད་པ་ནི། ཟིན་དང་མ་ཟིན་དང་སྙན་དང་མི་སྙན་ལ་
སོགས་སོ་སོར་གསལ་བ་ལ་མ་འདྲེས་པར་སྣ་ཚོགས་འབྱེད་པའོ། །རང་བཞིན་རྣམ་
པར་རིག་བྱེད་ནི། རང་བཞིན་ནི་དེའི་ངོ་བོ་ཉིད་དེ་རྣམ་པ་བྱེ་བྲག་མ་འདྲེས་པར་ལྷང་
ངེར་རིག་པར་བྱེད་པའོ།།
སྣའི་རྣམ་ཤེས་ལྔ་བསྟན་པ། །ཞེས་པ། སྣ་ལ་རྟེན་བཅས་དེ་ཉིད་དང་། །དྲི་ལ་
དམིགས་པ་ཀུན་ཤེས་དང་། །དྲི་རྣམས་ཅིར་ཡང་གསལ་ཤེས་དང་། །མཐུན་པའི་དྲི་



མཛོད་ལྷ་འགྲེལ།
ཚོགས་སོ་སོར་འབྱེད། །དངོས་པོ་རྣམ་པར་འབྱེད་པའོ། །ཞེས་པ། སྣ་ལ་རྟེན་བཅས་དེ་
ཉིད་ནི། སྣོམ་ཚོར་ཕྱིར་ན་སྣའོ། དེར་བརྟེན་ཏེ་དེ་ཉིད་ཚོར་བར་གཅོད་པ་ནི། དབང་
པོ་གཞན་གསལ་བའོ། །དྲི་ལ་དམིགས་པ་ཀུན་ཤེས་ནི། ཡུལ་དྲི་ཁོ་ན་ལ་དམིགས་པས།
དེའི་རྣམ་པ་ཀུན་ཤེས་ཏེ། ཡུལ་གཞན་ནི་གསལ་བའོ། །དྲི་རྣམས་ཅིར་ཡང་གསལ་
ཤེས་ནི། དྲིའི་བྱེ་བྲག་རྣམ་པར་ཅི་ལྟར་གནས་པ་ཇི་བཞིན་མར་གསལ་བར་
ཚོར་བའོ། །མཐུན་པའི་དྲི་ཚོར་སོ་སོར་འབྱེད་པ་ནི། སྣའི་དབང་པོ་དང་མཐུན་པའི་
དྲི་ཚོར་གྱིས་བྱེ་བྲག་སོ་སོར་གསལ་ལ་མ་འདྲེས་པར་འབྱེད་པས་ན། ཞིམ་མི་ཞིམ་
དང་ཅིའི་དྲི་ཡིན་མིན་སོ་སོར་འབྱེད་པའོ། །དངོས་པོ་རྣམ་པར་རིག་བྱེད་པ་ནི། དྲིའི་
དངོས་པོ་ནི་ཅི་ཙམ་དུ་ཚོར་བ་སྟེ་དེ་ཙམ་དུ་གནས་པ་སྟེ། ཚོར་བ་དེའི་རྣམ་པར་རིག་
ཅིང་ཤེས་པ་བྱེད་པའོ།།
ལྕེ་ཡི་རྣམ་ཤེས་ལྔ་བསྟན་པ། ལྕེ་ལ་རྟེན་བཅས་དེ་ཉིད་དང་། །རོ་ལ་དམིགས་པ་
ཀུན་ཤེས་དང་། །རོ་མཆོག་ཅིར་ཡང་གསལ་ཤེས་དང་། །མཐུན་པའི་རོ་མཆོག་སོ་སོར་
འབྱེད། །གསོལ་བའི་རྣམ་པར་རིག་འབྱེད་ཅེས་པའོ། །ཞེས་པ། ལྕེ་ན་མྱོང་པས་མྱོང་
ཕྱིར་ལྕེ་སྟེ། རྟེན་ནི་དེ་ལ་དེ་བརྟེན་དེ་ཉིད་མྱོང་པར་གཅོད་པས། གཞན་ལ་མི་བརྟེན་
པས་གསལ་བའོ། །རོ་ལ་དམིགས་པ་ཀུན་ཤེས་པ་ནི། ཡུལ་རོ་ཁོ་ན་ལ་དམིགས་པས།
དེ་ཡི་བྱེ་བྲག་ཀུན་ཤེས་ཀྱིས། རེག་ལ་སོགས་པ་གཞན་མ་ཡིན་ནོ། །རོ་མཆོག་ཅིར་
ཡང་གསལ་ཤེས་ནི། རོ་ནི་མྱོང་པས་རོ་མཆོག་ནི་བྲོ་བའི་རྣམ་པ་ཚད་དུ་ཕྱིན་
པའོ། །ཅིར་ཡང་ནི་བྱེ་བྲག་གི་རྣམ་པ་གསལ་བའོ། །མཐུན་པའི་རོ་རྣམས་སོ་སོར་
འབྱེད་པ་ནི། ལྕེ་དང་མཐུན་པ་ནི་རོ་ནི་རྣམ་པ་ཞིམ་མི་ཞིམ་ཆེ་ཆུང་ཁ་བ་མངར་བ་ཚ་



100
སངས་རྒྱས་གཡུང་དྲུང་བོན་གྱི་དཔེ་ཚོགས།
བ་རྩུབ་པ་འཇམ་པ་ལ་སོགས་པ་སོ་སོར་གསལ་བ་མ་འདྲེས་པར་འབྱེད་པའོ། །གསོ་
བའི་རྣམ་པར་རིག་བྱེད་པའོ། །ཞེས་པ། གསོ་བ་ཁ་ཟས་ཀྱི་ལུས་གསོ་བ་འཚོ་བ་ལུས་
ཀྱི་སྲོག་འཚོ་བ་སྟེ། རོ་མཆོག་ལ་བརྟེན་པར་རིག་པའོ།།
ལུས་ཀྱི་རྣམ་ཤེས་ལྔ་བསྟན་པ། ལུས་ལ་རྟེན་བཅས་དེ་ཉིད་དང་། །རེག་ལ་
དམིགས་པ་ཀུན་ཤེས་དང་།། །རེག་ཚོར་ཅིར་ཡང་གསལ་ཤེས་དང་། །མཐུན་པའི་
རེག་ཚོར་སོ་སོར་འབྱེད། །བདེ་སྡུག་རྣམ་པར་རིག་བྱེད་པའོ། །ཞེས་པ། ལུས་ནི་ཕྱིར་
ལ་ལུས་པའི་ཕྱིར་ཡང་ལུས། རེག་པའི་རྣམ་པ་ཚོར་བའི་ཕྱིར་ཡང་ལུས་སོ། །ལུས་ལ་
རྟེན་བཅས་དེ་ཉིད་ནི། དེ་ལ་བརྟེན་དེ་ཉིད་ཚོར་བ་གསལ་བར་གཅོད་པའོ། །རེག་ལ་
དམིགས་པ་ཀུན་ཤེས་ནི། ཡུལ་རེག་ཁོ་ན་ལ་དམིགས་པས་རེག་གི་རྣམ་པ་ཀུན་ཤེས་
པས་ནི། གཞན་ལ་མ་དམིགས་པའོ། །རེག་ཚོར་ཅིར་ཡང་གསལ་ཤེས་ནི། རེག་ནི་
རེག་པ་ཚོར་བ་ནི་རྣམ་པ་ཅིར་ཡང་གསལ་བར་ཚོར་བའོ། །མཐུན་པའི་རེག་ཚོར་སོ་
སོར་འབྱེད་པ་ནི། ལུས་ཀྱི་རྣམ་ཤེས་ཡུལ་རེག་ཁོ་ན་དང་མཐུན་ཏེ། འཇམ་རྩུབ་དང་
ལྕི་ཡང་དང་བདེ་སྡུག་དང་གྲང་དྲོ་ལ་སོགས་པ་མ་འདྲེས་སོ་སོར་འབྱེད་པའོ། །བདེ་
སྡུག་རྣམ་པར་རིག་བྱེད་པའོ། །བྱ་བ་ནི། རེག་གི་ངོ་བོ་ཚོར་བ་ཁོ་ན་མྱོང་པ་སྟེ། བྱེ་
བྲག་གི་རྣམ་པ་ཤེས་སམ་རིག་པའོ།།
ཡིད་ཀྱི་རྣམ་ཤེས་ལྔ་བསྟན་པ། དེ་བཞིན་ཡིད་ལ་རེག་བཅས་དང་། །བོན་ལ་
དམིགས་པ་ཀུན་ཤེས་དང་། །བོན་ཅན་ཅིར་ཡང་གསལ་བ་དང་། །མཐུན་པའི་བོན་
རྣམས་སོ་སོར་འབྱེད། །ཐམས་ཅད་ཀུན་ལ་རིག་བྱེད་པའོ། །ཞེས་པ། ཡིད་ནི་ཡིད་དེ།
ཕྱི་ནང་གི་བོན་ཐམས་ཅད་ཀྱིས་རྣམ་པར་ཡིད་ཀྱིས་ཤེས་པས་ཡིད་དོ། །དེ་བཞིན་ཡིད་



མཛོད་ལྷ་འགྲེལ།
iji
ལ་རེག་བཅས་ནི། གོང་མ་དེ་བཞིན་དུ་ཡིད་ལ་བོན་གྱིས་རྣམ་པ་རེག་པས་རེག་པ་
དང་བཅས་པའོ། བོན་ལ་དམིགས་པ་ཀུན་ཤེས་བྱ་བ་ནི། བོན་ཁོ་ན་ལ་ཡིད་དམིགས་
པས་བདེ་སྡུག་བྱུང་ཚོར་ལ་སོགས་པའི་བོན་ཐམས་ཅད་ཀུན་ཤེས་པའོ། །མཐུན་པའི་
བོན་རྣམས་སོ་སོར་འབྱེད་པ་ནི། ཡིད་ཀྱི་དབང་པོ་དང་བོན་ཡིད་ལ་རེག་ཚད་མཐུན་
པས། མཐུན་པའི་བོན་རྣམས་ཐམས་ཅད་སོ་སོར་གསལ་བ་ལ་མ་འདྲེས་པར་འབྱེད་པ་
ནི། །ནང་གི་བོན་ཡིད་སེམས་ཡོ་གཅིག་ཐམས་ཅད་དང་། ཕྱིའི་བོན་ཐམས་ཅད་དང་
དབང་པོ་ལྔའི་འཁོར་དུ་གནས་པར་མ་འདྲེས་པར་ཡིད་ཀྱིས་འབྱེད་པའོ། །བྱ་བ་ནི།
ཐམས་ཅད་ཀྱི་བོན་མ་ལུས་པ་སྟེ། ཀུན་ནི་བོན་མི་འདྲ་བའི་རྣམ་པ་ལ་ཤེས་ཤིང་རིག་
པར་བྱེད་པའོ།།
ད་ནི་ཉོན་མོངས་པ་ཅན་གྱི་ཡིད་བསྟན་ཏེ། ཉོན་མོངས་ཡིད་ལ་ལྔ་བསྟན་
པ། །བག་ཆགས་ངན་པ་རྟེན་བཅས་དང་། །ཉོན་མོངས་ཡིད་ནི་ཕྱིན་ཅི་ལོག །སོ་སོར་
རྟོག་ཅིང་བདག་ཏུ་འཛིན། །ཉོན་མོངས་ཀུན་སྤངས་མཐུན་པར་བྱེད། །བདག་དང་
གཞན་རིག་བྱེད་པའོ། །ཞེས་པ། དེ་ལ་ཉོན་མོངས་ཉོན་ནི་སྙིང་རྗེ་ལ། མོངས་ནི་སྡུག་
བསྔལ་བའོ། །བསྡུས་པས་དོན་ལ་མ་རིག་པས་སྙིང་རྗེ་བ་ཅན་གྱི་ཡིད་ལ་བྱེ་བྲག་ཏུ་
ལྔའོ། །བག་ཆགས་ངན་པ་རྟེན་བཅས་པ་བྱ་བ་ནི། ཡིད་ཀྱིས་དྲན་༼རྟོག༽སྣ་ཚོགས་
བཅད་པ་ལ། བཟང་དང་ང་བདག་ཏུ་བཟུང་པ་ལ་བག་ཆགས་པས་བག་ཆགས་སོ། །དེ་
ལ་བརྟེན་ནས་ཉོན་མོངས་ལྡང་བའོ། །ཉོན་མོངས་ལང་པའི་ཡིད་ཕྱིན་ལོག་ནི། ང་མེད་
ང་རུ་འཛིན་ཞིང་བདག་མེད་བདག་ཏུ་འཛིན་པས་ཕྱིན་ཅི་ལོག་པའོ། །སོ་སོར་རྟོག་
ཅིང་བདག་ཏུ་འཛིན་པ་ནི། སོ་སོ་ནི་ངོ་གཅིག་པ་ལ། ཡིད་འཁྲུལ་བློ་སོགས་ཏེ། བདག་



102
སངས་རྒྱས་གཡུང་དྲུང་བོན་གྱི་དཔེ་ཚོགས།
དང་གཞན་སོ་སོར་ཐ་དད་དུ་བཟུང་ནས། བདག་ཏུ་ལྟ་ཞིང་བདག་ལ་ཆགས་བདག་
ཏུ་རྨོངས་བདག་ཞེན། བདག་དང་རྒྱལ་ཏེ་སོ་སོར་འཛིན་པའོ། །ཉོན་མོངས་ཀུན་ཡང་
མཐུན་པར་འབྱེད་བྱ་བ་ནི། ཉོན་མོངས་པའི་རྣམ་པ་ཀུན་ཡང་བྱེ་བྲག་ནང་མི་མཐུན་
པས་སོ་སོར་ཏེ། རྩ་བ་མ་རིག་པ་ཉོན་མོངས་པའི་རྣམ་པ་ལྔ་ལས་ཀྱང་ནང་མི་མཐུན་
པ་ནི། ཉོན་མོངས་གདུག་སེམས་ལ་གཞན་གྱིས་རྣམ་པར་འབྱེད། འཛིན་ཆགས་ལས་
འདོད་ཆགས་ཀྱི་རྣམ་པ་ནང་མི་མཐུན་པར་འབྱེད། རྨོངས་པས་གཏི་མུག་གི་རྣམ་པ་
ནང་མི་མཐུན་པར་འབྱེད། ཁེངས་སེམས་ལས་ང་རྒྱལ་གྱི་རྣམ་པ་ནང་མི་མཐུན་པར་
འབྱེད། སེར་སྣ་ལས་ཕྲག་དོག་ཀྱི་ནང་མི་མཐུན་པ་འབྱེད། བདག་དང་གཞན་དུ་རིག་
པར་བྱེད། །ཅེས་པ་ནི། དངོས་སུ་ན་ཡིད་དྲན་པའི་བདག་ཉིད་གཅིག་ལས། ཀླ་ཀློར་
འཁྲུལ་ཏེ། བདག་དངོས་སུ་བཟུང་ནས། གཞན་གཞན་དུ་འཛིན་པའམ། ནང་འཛིན་
པའི་སེམས་ནི་བདག ཕྱི་གཟུང་བའི་ཡུལ་ནི་གཞན་དུ་རིག་ཅིང་ཤེས་པ་ནི་ཉོན་
མོངས་པའོ།།
ད་ནི་ཚོགས་གཅིག་ཏུ་བསྡུ་ན་སེམས་ཉིད་ལ་བསྡུ་བའི་ཕྱིར་བརྟན་པ་སེམས་
ཉིད་ཀུན་གཞི་རྣམ་ཤེས་ཏེ། འཇུག་པའི་ཚོགས་དྲུག་འོད་དང་ཟེར། །གཞི་སོགས་རྟེན་
གནས་ཀུན་གཞི་སྟེ། །རྒྱུ་ནི་ཀུན་གཞི་ནམ་མཁའ་ལ། །རྐྱེན་ནི་རང་བཞིན་གཞི་ཡིས་
བསྐྱེད། བསྐྱེད་ནས་རྟེན་བཅས་རྣམ་གཉིས་འབྱུང་། །བྱུང་མ་ཐག་ཏུ་ཡིད་ཀྱིས་
རྟོག །རྣམ་པ་རྟོག་༼རྣམ་པར་རྟོག་པས༽དུག་ལྔ་བྱུང་། །དེ་ལས་བསོད་ནམས་གཉིས་
བྱུང་འགྱུར། །ཞེས་པ། སེམས་ཉིད་ཀུན་གཞིའི་རྣམ་ཤེས་ཏེ། ཞེས་བྱ་བ་ནི། སེམས་ཁོ་
ན་ཀུན་གཞི་ལ། ཀུན་གཞིའི་རྣམ་ཤེས་སོ། །ཅི་འོ་ན་འཇུག་པའི་ཚོགས་དྲུག་སེ
སེམས་



མཛོད་ལྷ་འགྲེལ།
103
མིན་ནམ་ཞེ་ན། མདོ་ལས་འཇུག་པའི་ཚོགས་དྲུག་འོད་དང་ཟེར། །ཞེས་འབྱུང་སྟེ།
དཔེར་ན་ཁང་སྟོང་སྒོ་དྲུག་ཡོད་པའི་ནང་དུ་མེ་བཏང་ན། ཕྱོགས་མཚམས་ཀུན་གྱི་སྒོ་
རུ་མེ་དེ་སྣང་བ་ལྟར། དེ་ཅིའི་ཕྱིར་ཀུན་གཞི་ཞེས་བྱ་བ། གཞི་སོགས་རྟེན་ཀུན་གཞི་
ཞེས་བྱ་སྟེ། ཀུན་གྱི་གཞི་ཡིན་པས་གཞི། བག་ཆགས་ཐམས་ཅད་སོགས་པས་སོགས།
རྣམ་པར་ཤེས་པའི་རྟེན་བྱེད་པས་རྟེན། དེ་ཁ་༼ག༽གནས་ནས་ཤེས་པའི་འཆར་ནུབ་
བྱེད་པས་ཀུན་གྱི་རྟེན་གནས་ཀུན་གཞི་ཞེས་བྱའོ། །སེམས་དང་སེམས་ལས་བྱུང་བ་
ཐམས་ཅད་དེ་ལ་གནས་ཤིང་དེ་ལ་བརྟེན་ཏེ་དེ་ལ་སོགས་པ་ཀུན་གཞིའོ། །དེ་དག་ནི་
རྣམ་པ་ཐམས་ཅད་སོ་སོ་རང་རང་བྱེ་བྲག་མ་འདྲེས་པའི་ཀུན་གཞིའི་རྣམ་པར་ཤེས་
པའོ། །རྒྱུ་ནི་ཀུན་གཞིའི་ནམ་མཁའ་ལ། །རྐྱེན་ནི་རང་བཞིན་གཞིས་བསྐྱེད་པ། །ཞེས་
པ། ཀུན་གཞི་ནམ་མཁའ་ལྟ་བུར་དེ་བོན་ཐམས་ཅད་ཀྱི་རྒྱུ་བྱེད་པས་རྒྱུའོ། །རྐྱེན་ནི་
རང་བཞིན་གཞིས་བསྐྱེད་པ་ནི། རྐྱེན་གྱི་རང་བཞིན་བཞི་ནི། རྒྱུ་ཀུན་གཞི་ལ་རྐྱེན་
བག་ཆགས་སོ། །བདག་པོའི་རྐྱེན་ནོ། །དམིགས་པའི་རྐྱེན་ནི། སྣང་བའི་ཡུལ་དྲུག་རྣམ་
ཤེས་དྲུག གསལ་བར་དེ་ལ་དམིགས་པས། དམིགས་པའི་རྐྱེན་ནོ། དེ་མ་ཐག་པའི་
རྐྱེན་ནི། དབང་པོ་ལྔ་འགག་མ་ཐག ཡིད་ཀྱི་དབང་པོ་སྐྱེ་ལ། ཡིད་འགག་མ་ཐག་རྣམ་
པར་ཤེས་པས་གསལ་གཅོད་དེ་སྐྱེ་བས། འགག་པ་དེ་མ་ཐག་པའི་རྐྱེན་ཞེས་བྱའོ། །
བསྐྱེད་ནས་རྟེན་བཅས་རྣམ་ཤེས་འབྱུང་། །ཞེས་པ་ནི། རྐྱེན་བཞིས་བསྐྱེད་ནས་རྣམ་
པར་ཤེས་པ་དྲུག་ཡིད་ལ་བརྟེན་ནས་འབྱུང་ངོ་། །བྱུང་མ་ཐག་ཏུ་ཡིད་ཀྱིས་རྟོག །རྣམ་
པར་རྟོག་པས་དུག་ལྔ་འབྱུང་། །ཞེས་བྱ་བ་ནི། རྣམ་པར་ཤེས་པས་བཅད་མ་ཐག་ཡིད་
ཀྱིས་རྟོག་དཔྱོད་བྱེད་པ་ཡིན་ཏེ། རྟོག་དཔྱོད་བྱེད་པའི་རྒྱུ་ལས་དུག་ལྔ་བྱུང་སྟེ། རྣམ་



04
སངས་རྒྱས་གཡུང་དྲུང་བོན་གྱི་དཔེ་ཚོགས།
པར་རྟོག་པའི་ངེས་ཤེས་ལས་ང་བདག་ལྟ་བུའི་དུག་ལྔ་ཞེན་ཏེ་རྒྱས་པའོ། །དེ་ལས་
བསོད་ནམས་ལས་བྱུང་འགྱུར། །ལས་ཀྱི་ཤུགས་ཀྱིས་སྐྱེ་བར་བྱེད། །ཅེས་བྱ་བ་ནི། དེ་
ལས་ནི་གོང་མའི་རྒྱུ་རྐྱེན་ལས། ཉོན་མོངས་པ་ཤས་ཆེ་ཆུང་གི་དབང་གིས། སྔོན་གྱི་
ལས་ཀྱི་ཤུགས་དྲག་པོས་ཀུན་གཞི་ལ་གནས་པ་སྨིན་པས། རིགས་དྲུག་བར་དོ་དང་
ཆས་༼བཅས༽པའི་གནས་སུ་སྐྱེ་བར་བྱེད་པ་བག་ཆགས་ཏེ། སྐྱེས་པའི་ལས་ཀྱིས་བག་
ཆགས་སོ། །ཉོན་མོངས་ཀུན་གཞི་བག་ཆགས་བསྐྱེད། །ཅེས་བྱ་བ་ནི། སྐྱེས་པ་ནི་དྲན་པ་
སྟེ་ས་བོན་སྣ་ཚོགས། དེ་ལས་ཀྱིས་སྐད་ཅིག་མ་སྔ་མ་འགག་ཅིང་ཕྱི་མ་ལ་ཡང་བསམ་
དྲན་སྐྱེས་ཏེ་བག་ཆགས་སོགས་བསགས་པས་ཉོན་མོངས་པའི་བག་ཆགས་བསྐྱེད་
དེ། སྡིག་པའི་ལས་ཀྱིས་སེམས་ཅན་ཉོན་མོངས་པ་དང་བཅས་པ་དང་། དགེ་བ་ཡང་
ཟག་པ་དང་བཅས་པ་བསྐྱེད་པས་ན། རྒྱུ་འབྲས་གཉིས་ཀུན་གཞིར་གཅིག ཅིའི་ཕྱིར་
པ་དང་དམིགས་རྣམ་དང་། །ཞེས་པ་ནི། གཅོད་པ་ཀུན་གཞི་རྣམ་པར་ཤེས་པ་སྟེ། རྒྱུ་
ཡང་ཀུན་གཞིའི་རང་བཞིན་ལ། སོགས་པའི་བག་ཆགས་ཀྱི་འབྲས་བུ་ནི། སྒོ་བྱེད་
ཀྱང་རྣམ་ཤེས། བསྒོ་བྱ་ཡང་ཀུན་གཞི་སྟེ། འབྲེལ་པས་རྒྱུ་འབྲས་ཀུན་གཞིར་གཅིག་
ཞེས་བྱའོ། །ཅི་ཕྱིར་གཅད་བྱ་གཅོད་བྱེད་དང་། བསག་བྱ་བསོག་བྱེད་དང་བསྒོམ་བྱ་སྒོ་
བྱེད་གནས་ཀུན་གཞི་ལ་གནས་པ་དམིགས་པའོ། །ཤེས་པའི་སྒྲ་ནི་ཅིར་འདོགས་ལ། །
དམིགས་ཆད་རྣམ་པ་ཡོངས་སུ་མཆིས། །ཞེས་བྱ་བ་ནི། ཀུན་གཞི་ཞེས་བྱ་རྣམ་པར་
ཤེས་པ་ཞེས་བྱ་སེམས་ཞེས་བྱ་སྲོག་ཞེས་བྱ་ཚེ་ཞེས་བྱ་སྟེ། ཅིར་བཏགས་ཀྱང་བཏགས་
པ་ཡིན་ཏེ་སེམས་སུ་གཅིག་གོ །དམིགས་པ་ནི་བོན་ཐམས་ཅད་ལའོ། །རྣམ་པ་ནི་
མོངས་པའོ༼མང་བའོ༽། །རྒྱ་མ་ཆད་པ་རྣམ་པ་ཡོངས་སུ་མ་མཆིས་པར་གསལ་བའོ། །



05
མཛོད་ལྷ་འགྲེལ།
ནམ་མཁའི་སྤྲིན་ལྟར་སྐར་ཚོགས་ལྟར། །དེ་འབྱུང་སྟེ་དེ་ལ་ཐིམ་པར་སྟོན། །ཞེས་བྱ་བ་
ནི། དཔེ་སྤྲིན་དང་ཁུ་རླངས་དང་། ཉི་ཟླ་གཟའ་སྐར་ལ་སོགས་པ་ཇི་སྙེད་ཐམས་ཅད་
དང་པོར་ཡང་དེ་ལས་བྱུང་ལ། གནས་ཀྱང་དེ་ལ་གནས། ཐིམ་ཡང་དེ་ལ་ཐིམ་པ་ལྟར།
ཕུང་པོ་ཁམས་དང་སྐྱེ་མཆེད་དང་རྣམ་ཤེས་རྟེན་དང་བཅས་པ་ཡང་། དང་པོར་བྱུང་
ཡང་དེའི་ངང་ལས་བྱུང་། བར་དུ་གནས་ཀྱང་དེའི་ངང་ལ་གནས། མཐའ་མ་ཐིམ་
ཡང་དེའི་ངང་དུ་ཐིམ་པས། དེ་བྱུང་དེ་ལ་ཐིམ་པར་བསྟན་པའོ། །རྒྱུའི་རྐྱེན་དང་།
བདག་པོའི་རྐྱེན་དང་། དམིགས་པའི་རྐྱེན་དང་། དེ་མ་ཐག་པའི་རྐྱེན་ལ་ཡང་། དེ་
བྱུང་དེ་ལ་ཐིམ་པར་སྟོན། སྲིད་པའི་མཛོད་ཕུགས་ལས། འདུས་པའི་ཕུང་པོ་གཉིས་ཀྱི་
འགྲེལ་པ་རྫོགས་སོ།། །།
ཞང་ཞུང་སྐད་དུ། སྣེས་རྩེ་དྲུག་ཡུ་མུ་གུང་སལ། བོད་སྐད་དུ། སྐྱེ་མཆེད་དྲུག་
གི་མཛོད་བསྟན་པ། མངོན་རྟོགས་སྐྱེ་མཆེད་ཀྱི་མཛོད་བསྟན་པ། །ཞེས་པ། དེ་ལ་ཡང་
མདོར་བསྟན་པ་དང་། རྒྱས་པར་བསྟན་པའོ། །མདོར་བསྟན་པ་ནི། མངོན་ནི་ཡུལ་
རྟོགས་པ་ནི་ཤེས་པ་སྟེ། སྐྱེ་བ་ཡུལ་ལ་ཤེས་པ་སྐྱེས་པས། རྣམ་པར་ཤེས་པ་སྐྱེ་ཞིང་
མཆེད་པ་ནི། རྒྱས་པར་མཆེད་པའོ། །དྲུག་ནི་ཉོན་མོངས་དང་། ཀུན་གཞི་མ་གཏོགས་
པ་དྲུག་ཡིན་ཏེ། དངོས་པོ་ན་ཡུལ་ལ་དབང་པོ་དྲུག་དབང་བྱེད་རྣམ་ཤེས་དྲུག་གིས་
གཅོད་པའོ། །ཡང་སྐྱེ་མཆེད་དྲུག་གི་ཡུལ་གྱིས་སྐྱེ་མཆེད་དང་། དངོས་པོའི་སྐྱེ་མཆེད་
དང་། སྙིང་པོའི་སྐྱེ་མཆེད་དང་། འོད་ཟེར་གྱི་སྐྱེ་མཆེད་དང་། སྣོད་ཀྱི་སྐྱེ་མཆེད་
དང་། ལས་ཀྱི་སྐྱེ་མཆེད་དང་དྲུག་ནི། སྐྱེ་མཆེད་དྲུག་གོ །དེ་ཡང་དབྱེ་བསྡུ་གསུམ་
སྟེ། རྒྱས་པར་སྤྲོས་ན་བདུན་ཅུ་རྩ་གཉིས། འབྲིང་དུ་བྱེད་ན་ངོ་བོ་བཅུ་གཉིས། རྩ་བ་



06
སངས་རྒྱས་གཡུང་དྲུང་བོན་གྱི་དཔེ་ཚོགས།
བསྡུས་ན་དྲུག་གོ །དེ་ལ་རྩ་བ་དྲུག་ནི། ཡུལ་གྱི་སྐྱེ་མཆེད་ནི་ཡུལ། དངོས་པོའི་སྐྱེ་
མཆེད་ནི་དབང་པོ། སྙིང་པོ་ནི་རྣམ་ཤེས། འོད་ཟེར་གྱི་སྐྱེ་མཆེད་ནི་འཁོར། སྣོད་ཀྱི་
སྐྱེ་མཆེད་ཀྱི་དབང་རྟེན། ལས་ཀྱི་སྐྱེ་མཆེད་ནི་བྱ་བ་བྱེད་པའོ། །བྱེ་བྲག་བཅུ་གཉིས་
ནི། མིག་དབང་མངོན་རྟོགས་སྐྱེ་མཆེད་དང་། །སྣང་སྲིད་མངོན་རྟོགས་སྐྱེ་མཆེད་
དང་། །ཞེས་པ། མིག་ནི་ལྟ་བས་སོ། །དབང་ནི་དེའི་དབང་པོའོ། །མངོན་པ་ནི་མཐོང་
བས་སོ། །རྟོགས་པ་ནི་ཚོད་པའོ། །སྐྱེ་བ་ནི་དེ་གཉིས་འཕྲད་པའོ། །རྣ་དབང་མངོན་
རྟོགས་སྐྱེ་མཆེད་དང་། །སྒྲ་སྲིད་མངོན་རྟོགས་སྐྱེ་མཆེད། །ཅེས་པ། ཉན་པའི་སྒྲ་དེ་ལ་
དབང་བྱེད་པའོ། །མངོན་པ་ནི་མངོན་སུམ་དུ་མཐོང་བ་སྟེ་རྟོགས་པ་ནི་ཆོད་པའོ། །སྐྱེ་
བ་སྒྲ་ལ་ཤེས་པ་སྐྱེ་སྟེ། མཆེད་པ་ནི་བྱེ་བྲག་མང་དུའོ། །སྒྲ་གྲགས་པས་སྲོ་མ་སྲིད་པའི་
སྲིད་དེ་སྲིད་པའོ། །མངོན་ནི་མངོན་སུམ་ལ་རྟོགས་ཆོད་པ་སྟེ། སྐྱེ་ཡུལ་ཤེས་པ་སྐྱེ་
བས་བྱེ་བྲག་མང་དུ་རྒྱས་པའོ། །སྣ་དབང་སྐྱེ་མཆེད་དང་། དྲི་སྲི་༼ཡི༽མངོན་རྟོགས་
སྐྱེ་མཆེད་དང་། །ཞེས་པ། སྣ་ནི་སྣོམ་པས་སོ། །རྣམ་པ་བཞིན་༼གཞན༽ནི་གོང་དང་
མཐུན་པར་བཤད་དོ། ལྕེ་དབང་མངོན་རྟོགས་སྐྱེ་མཆེད་དང་། །རོ་དབང་མངོན་རྟོགས་
སྐྱེ་མཆེད་དང་། །ཞེས་པ། ལྕེ་ནི་མྱོང་པས་སོ། །རྣམ་པ་བཞིན་༼གཞན༽ནི་གང་དང་
མཐུན་པར་བཤད་དོ། །ལུས་དབང་མངོན་རྟོགས་སྐྱེ་མཆེད་དང་། །རེག་སྲིད་མངོན་
རྟོགས་སྐྱེ་མཆེད་དང་། །ཞེས་པ། ལུས་ནི་ཚོར་བའི་གཞི་མ། ལུས་ཀྱི་དབང་པོས་
དབང་བྱེད་པའོ། །མངོན་པ་ནི་དངོས་སུ་རྟོགས་པའོ། །སྐྱེ་མཆེད་ནི་ཡུལ་སྐྱེས་ཚོར་
བའི་བྱེ་བྲག་རྒྱས་པའོ། །རེག་ནི་སྲིད་པ་སྟེ། འཇམ་རྩུབ་ལ་སོགས་མངོན་སུམ་
དུའོ། །སྐྱེ་མཆེད་ཀྱང་རེག་གི་རྣམ་པ་མང་དུའོ། །ཡིད་དབང་མངོན་རྟོགས་སྐྱེ་མཆེད་



07
མཛོད་ལྷ་འགྲེལ།
དང་། །བོན་སྲིད་མངོན་རྟོགས་སྐྱེ་མཆེད་དང་། །ཞེས་པ། ཡིད་དྲན་པ་ལ་དབང་པོས་
དབང་བྱེད་པས། མངོན་སུམ་དུ་རྣམ་པར་ཤེས་པས་ཆོད་པའོ། །བོན་ལ་ཡིད་སྐྱེ་བ་ནི།
དྲན་པ་ཀུན་ལ་རྒྱས་པར་མཆེད་པའོ། །བོན་ནི་ཡུལ་གྱི་རྣམ་པར་སྲིད་པའོ། །མངོན་
སུམ་དུ་རྣམ་ཤེས་ཀྱིས། མཆེད་དེ་རྟོགས་པའོ། །སྐྱེ་བ་ཡང་ཡུལ་མང་དུ་སྐྱེ་ལ་མཆེད་
པ་ཡུལ་སྣ་ཚོགས་པར་མཆེད་པའོ།།
མིག་གི་སྐྱེ་མཆེད་དྲུག་བསྟན་པ། །ཞེས་པ། དྲུག་ལས་བྱེ་བྲག་བྱས་ནས། མིག་
གི་སྐྱེ་མཆེད་རང་ལ་དྲུག་སྟེ། ལྟ་བའི་ཕྱིར་མིག་གི་སྟེ། གཟུགས་ལ་དབང་བས་སོ། །སྐྱེ་
བ་ཡུལ་ལ་དབང་པོ་སྐྱེ་ལ་ཡང་འཆར་བས། གཅིག་ལ་གཅིག་སྐྱེ་ཞིང་མཆེད་པ་ཡིན་
ནོ། །ཤ་ནི་ས་ཡི་རང་བཞིན་ཏེ། །མིག་གི་ཡུལ་གྱི་སྐྱེ་མཆེད་ཡིན། །ཞེས་པ། ཕྱི་རུ་ས་
ནང་དུ་ཤ་རང་བཞིན་གཅིག་པས་ཤའི་རང་བཞིན་ཏེ། མིག་གི་སྣོད་དབང་རྟེན་ཤ་ས་
ལ་གནས་པས། ཡུལ་དུ་དམིགས་པ་ཡང་པ་སྟེ། སྣང་བ་ས་ཡི་ཡུལ་ལ་དམིགས་པས་
ཏེ། དབང་རྟེན་དང་སྣང་བའི་ཡུལ་གཉིས་ཀ་སའི་རང་བཞིན་ལ་དམིགས་པས། དེ་
ལས་སྐྱེ་ཞིང་དེ་ལས་མཆེད་པས་སྐྱེ་མཆེད་ཅེས་བྱའོ། །ཁྲག་ནི་ཆུའི་རང་བཞིན་ཏེ། །མིག་
གི་དངོས་པོའི་སྐྱེ་མཆེད་ཡིན། །ཞེས་པ། ནང་ཁྲག་ལ་ཕྱི་རུ་ཆུ་སྟེ། རང་བཞིན་གཅིག་
པས་ཁྲག་ཆུའི་རང་བཞིན་ནོ། །མིག་གི་དངོས་པོ་ཆུ་བུར་སྣང་བའི། དངོས་པོ་ཆུ་ལས་
སྐྱེ་ཞིང་མཆེད་པའོ། །དབུགས་ནི་རླུང་གི་རང་བཞིན་ཏེ། །མིག་གི་སྙིང་པོའི་རང་
བཞིན་ཡིན། །ཞེས་པ། དབུགས་དང་རླུང་གཡོས་པས་རང་བཞིན་གཅིག་སྟེ། མིག་གི་
དབང་པོའི་རྩ་གཡོས་པས་རླུང་དང་མཐུན་པར་སྙིང་པོ་དེ་ལས་སྐྱེ་ཞིང་མཆེད་
པའོ། །དྲོད་ནི་མེ་ཡི་རང་བཞིན་ཏེ། །མིག་གི་འོད་ཟེར་སྐྱེ་མཆེད་ཡིན། །ཞེས་པ། དྲོད་



I08
སངས་རྒྱས་གཡུང་དྲུང་བོན་གྱི་དཔེ་ཚོགས།
དང་མེ་དང་དྲོད་རང་བཞིན་གཅིག་པ་སྟེ། དེའི་རང་བཞིན་མིག་གི་སྨིན་པར་བྱེད་
པའོ། །མིག་མ་ཡིན་ན་འོད་ཟེར་མི་འབྱུང་བས། སྨིན་པས་འོད་ཟེར་འཕྲོ་འདུ་བྱུང་
པའོ། །རྣམ་པ་གཅིག་ཏུ་མིག་གི་འོད་ཟེར་ནི་ཡུལ་ལ་དམིགས་པ་སྟེ། དྲོད་མེ་ལྟ་བུའི་
འོད་དུ་གསལ་བས་ཡུལ་ལ་སྐྱེ་ཞིང་མཆེད་པའོ།། །།
ཞང་ཞུང་སྐད་དུ། སུ་རླུང་ཡི་ཀོ་ཙ་རིས་བྱ་ལ། བོད་སྐད་དུ། ཟར་མའི་མེ་
ཏོག་ཁ་ཕྱེ་བ་ལྟ་བུ་ནི། མིག་གི་སྣོད་ཀྱི་སྐྱེ་མཆེད་ཡིན། ཞེས་པ། མིག་གི་དབང་པོའི་
རྟེན་ནི། ཟར་མའི་མེ་ཏོག་ཁ་ཕྱེ་བ་ལྟ་བུ་ལ། རྟེན་གནས་བྱེད་པས་མིག་གི་སྣོད་ཀྱི་
སྐྱེ་མཆེད་དོ། །དེ་ལས་སྐྱེ་ཞིང་དེ་ལས་མཆེད་པས་སོ། །མཐོང་རྟོགས་ཤེས་པའི་རང་
བཞིན་ཏེ། །མིག་གི་ལས་ཀྱི་སྐྱེ་མཆེད་ཡིན། །ཞེས་པ། ཡུལ་གཟུགས་དང་ཁ་དོག་
མཐོང་བ་སྟེ། དབང་པོ་ཡེ་༼ཡིས༽སལ་གྱིས་རྟོགས་ཏེ་ཆོད་པས་རྣམ་ཤེས་སོ། །མཐོང་
བ་ནི་མིག་ཁ་ན་སྟེ། ཁ་དོག་དང་ཡུལ་ཇི་སྙེད་པ་ལ་ཇི་བཞིན་མ་༼པར༽རྟོགས་པ་
མིག་གི་ལས་སོ། །ཞེས་བྱའོ། །དེ་ལྟ་བས་ན་རྟེན་ནི་མེ་ཏོག་ལྟ་བུའོ། །ཡུལ་ནི་ས་ལས་
གཟུགས་སོ། །དངོས་པོ་ནི་ཆུ་སྟེ་གཤེར་བར་གནས་པའོ། །སྙིང་པོ་ནི་རླུང་སྟེ་འདེགས་
བསྐྱོད་བྱེད་པའོ། །འོད་ཟེར་དྲོད་ཡིན་ཏེ་སྨིན་པས་འོད་ཟེར་འབྱུང་བའོ། །དབང་པོ་
རྟེན་ནི་ཟར་མའི་མེ་ཏོག་ལྟ་བུའོ། །ཀུན་འཛོམས་པས་མཐོང་བའི་བྱ་བ་བྱེད་པ་མིག་
གི་ལས་ཞེས་བྱ་སྟེ། ཡན་ལག་དེ་དྲུག་དང་ལྡན་པའི་མིག་གི་སྐྱེ་མཆེད་དུ་གྲུབ་
པའོ། །དེ་ཕྱིར་སྐྱེ་མཆེད་དངོས་པོ་དྲུག་ཡིན་ཏེ། ལྔ་དང་བདུན་དང་མ་མང་མ་ཉུང་
དྲུག་ཏུ་ངེས་ཞེས་བྱའོ།།
ད་ནི་རྣ་བའི་དོན་དྲུག་བསྟན་ཏེ། རྣ་བའི་སྐྱེ་མཆེད་དྲུག་བསྟན་པ། །ཞེས་



མཛོད་ལྷ་འགྲེལ།
I09
པ། ཉན་པའི་ཕྱིར་རྣ་བ་སྟེ། དབང་རྟེན་བརྟེན་ནས་དབང་པོས་དབང་བྱས་ཡུལ་སྒྲ་
ལས་ཤེས་པས་ཆོད་པ་ནི་རྣ་བའི་སྐྱེ་མཆེད་ཅེས་བྱ་སྟེ། འཁོར་སེམས་ལས་བྱུང་བ་ལྔ་
དང་བཅས་ཏེ། རྣམ་པ་གང་དུ་ཡང་གཅོད་པས་སྐྱེ་མཆེད་ཅེས་བྱའོ། །རུས་པ་བྲག་
གི་རང་བཞིན་ཏེ། །རྣ་བའི་ཡུལ་གྱི་སྐྱེ་མཆེད་ཡིན། །ཞེས་པ། རུས་པ་ནང་ལ་བྲག་ནི་
ཕྱིའི་རང་བཞིན་གཅིག་པས་བྲག་ཁམས་ཏེ། རྣ་བའི་ཡུལ་གནས་ནི་བྲག་ལ་གནས་
ཏེ། རུས་པ་བྲག་ལྟ་བུ་ལས་བརྟེན། དབང་པོ་གཉིས་ཀ་སྐྱེ་ཞིང་མཆེད་པའོ། །ཤ་ནི་ས་ཡི་
དངོས་པོའི་རང་བཞིན་ཞེས་པ། ཤ་དང་ས་གཉིས་རང་བཞིན་གཅིག་པས། རྣམ་
པར་སྣང་བའི་དངོས་པོ་ཡིན་ནོ། །དྲོད་ནི་མེ་ཡི་རང་བཞིན་ཏེ། །རྣ་བའི་འོད་ཟེར་སྐྱེ་
མཆེད་ཡིན། །ཞེས་པ། དྲོད་དང་མེ་ཡི་རང་བཞིན་གཅིག་པས། རྣམ་པར་སྨིན་པར་
བྱེད་པ་དྲོད་ཡིན་ཏེ། དྲོད་ཀྱིས་སྨིན་པས་རྣ་བ་སྐྱེ་ཞིང་མཆེད་པའོ། །དབུགས་ནི་རླུང་
གི་རང་བཞིན་ཏེ། །རྣ་བའི་སྙིང་པོ་སྐྱེ་མཆེད་ཡིན། །ཞེས་པ། རང་བཞིན་གཅིག་པས།
དབུགས་ཕྱི་ནང་དུ་ཐོག་མ་མེད་པར་རྒྱུ་བས། སྙིང་པོ་རྣམས་ཤིན་དུ་གསལ་གདང་བ་སྟེ།
དབུགས་རླུང་ལྟ་བུ་ལ་ཞོན་ནས་སྐྱེད་༼བསྐྱོད༽པས། སྙིང་པོ་སྐྱེ་ཞིང་མཆེད་པའོ།། །།
ཞིང་ཞུང་སྐད་དུ། དུ་ཀ་རུན། ཆུ་ཡི་རང་བཞིན་ཏེ། བོད་སྐད་དུ། རྣ་བ་སྣོད་ཀྱི་
སྐྱེ་མཆེད་ཡིན་ཞེས་པ། རྣ་བ་སྣོད་ནི་གྲོ་ག་གཅུས་པ་ལྟ་བུ་དེ་ནི། རྣ་བའི་སྣོད་སྐྱེ་ཞིང་
མཆེད་པའོ། །ཐོས་རྟོགས་ཤེས་པའི་རང་བཞིན་ཏེ། རྣ་བའི་ལས་ཀྱི་སྐྱེ་མཆེད་དོ། །ཞེས་
པ། སྒྲ་ཐོས་པ་ནི་དབང་པོས་ཐོས་པ་ལ། རྟོགས་ཤེས་སྤྱོད་པ་ནི། རྣམ་པར་ཤེས་པས་
རྟོགས་པ་སྟེ། འཁོར་སེམས་འབྱུང་ལྔ་དང་ཆོས་པས་སྙན་མི་སྙན་ལ་སོགས་ལ་རྟོགས་
པས། རྣ་བའི་ལས་ཀྱི་སྐྱེ་མཆེད་དོ།།



10
སངས་རྒྱས་གཡུང་དྲུང་བོན་གྱི་དཔེ་ཚོགས།
ད་ནི་སྣའི་དོན་དྲུག་བསྟན་ཏེ། སྣ་ཡི་སྐྱེ་མཆེད་དྲུག་བསྟན་པ། །ཞེས་པ། སྣ་ནི་
སྣོམ་པའི་ཕྱིར་སྣའོ། །རྟེན་ལ་བརྟེན་ནས་དབང་དུ་བྱེད། དྲི་རྣམས་ཤེས་པའི་ཆོད་པ་
ནི། ཚོར་བ་སྣའི་སྐྱེ་མཆེད་ཅེས་བྱའོ། །དེ་ལྟ་བས་ན། སྣའི་རྣམ་པར་ཤེས་པས་ཡུལ་
དྲི་ལ་གཅོད་པ་ཡང་། འཁོར་སེམས་ལས་བྱུང་བ་དང་ཆས་ཏེ་གཅོད་པས། སྣའི་སྐྱེ་
མཆེད་ཅེས་བྱའོ། །དེས་ན་སྣའི་དྲི་ཚོར་ལ་གཞན་གྱིས་མི་ཚོར་ཞེས་བྱའོ། །སེག་རི་
དབུགས་ཀྱི་རང་བཞིན་ཏེ། །སྣའི་ཡུལ་གྱི་སྐྱེ་མཆེད་ཡིན། །ཞེས་པ། དེ་དང་དེ་རང་
བཞིན་གཅིག་སྟེ། སྣའི་ཡུལ་དྲི་ཡིན་ཏེ། སེར་བུ་ལ་དྲི་ཞོན་པས་སྣ་ལ་དབུགས་རྒྱུ་བས་
ཚོར་བ་སྟེ། སྐྱེ་མཆེད་ནི་སྣ་ཡུལ་གྱི་སྐྱེ་མཆེད་དོ། །ནེ་རི་མེ་ཡི་རང་བཞིན་ཏེ། །སྣའི་
འོད་ཟེར་སྐྱེ་མཆེད་ཡིན། །ཞེས་པ། སྣ་དང་མེ་དང་དྲོད་ཅེས་སྨིན་པར་བྱེད་པས་ཏེ།
སྣ་ཡི་ཤེས་པ་དྲོད་ཀྱིས་སྨིན་པས་ཤེས་པའི་འོད་ཟེར་སྐྱེ་ཞིང་མཆེད་པའོ། །དེ་ལ་འོད་
ཟེར་ནི་ཡུལ་དྲི་ལས་ཡང་འཕྲོས་ཀྱང་འོད་ཟེར་གྱི་སྐྱེ་མཆེད་དོ། །ཁྲག་ནི་ཆུའི་རང་
བཞིན་ཏེ། །སྣའི་སྙིང་པོ་སྐྱེ་མཆེད་ཡིན། །ཞེས་པ། དེ་དང་རང་བཞིན་གཅིག་སྟེ། སྣའི་
སྙིང་པོའི་སྐྱེ་མཆེད་སྟེ། ཁྲག་ཆུ་ལས་ཞོན་པས། རྣམ་ཤེས་སྐྱེ་ཞིང་མཆེད་པའོ། །སླ་རི་
རིའི་རང་བཞིན་ཏེ། །སྣའི་དངོས་པོའི་སྐྱེ་མཆེད་ཡིན། །ཞེས་པ། སྣའི་དབང་པོའི་རྟེན་
དངོས་སུ་ཤ་རུ་སྣང་བས་སོ།།
རྒྱུང་ལུང་སེག་རི་པྲ་རུ་ནི། །སྣའི་སྣོད་ཀྱི་སྐྱེ་མཆེད་ཡིན། །ཞེས་པ། ཟངས་མའི་
ཁབ་ལྟ་བུ་སྟེ། སྣའི་དབང་པོའི་རྟེན་སྣའི་དབང་རྟེན་ཡིན་ཏེ། རྟེན་རང་སྐྱེ་ཞིང་མཆེད་
པའོ། །སྣའི་མཐོང་ཐོས་མི་ཤེས་པར་དྲི་ཁོ་ནར་ཚོར་བའི་ཕྱིར་སྣའོ། །ཚོར་རྟོགས་ཤེས་
པའི་རང་བཞིན་ཏེ། སྣའི་ལས་ཀྱི་སྐྱེ་མཆེད་ཡིན། །ཞེས་པ། ཚོར་བ་དབང་པོ་རྟོགས་པ་



མཛོད་ལྷ་འགྲེལ།
i
བྱེ་བྲག་ཤེས་པ་རྣམས་སོ། །འཁོར་སེམས་ལས་བྱུང་བ་ལྔ་དང་ལྡན་པའི་ངེས་པར་ཚོད་
པའོ། །སྣ་ཚོར་བའི་དབང་རྟེན་ལས་རྣམ་པར་ཤེས་པ་ཐམས་ཅད་དེའི་༼དེས༽ལས་
པར་བྱེད་ཅིང་གྲུབ་པར་བྱེད་པ་ལས་སོ།།
ད་ནི་ལྕེ་ཡི་སྐྱེ་མཆེད་དྲུག །ཅེས་པ། ལྕེ་ནི་རྐྱེན་སྐྱེ་བ་ནི་དབང་པོ་མཆེད་པ་
ནི། འཁོར་སེམས་ལས་བྱུང་བ་དང་ཆོས་ཏེ་རྒྱས་པར་འཕེལ་བ་ལས་མཆེད་པའོ། །དྲོད་
ནི་མེ་ཡི་རང་བཞིན་ཏེ། །ལྕེའི་ཡུལ་གྱི་སྐྱེ་མཆེད་ཡིན། །ཞེས་པ། དེ་དང་དེ་རང་བཞིན་
གཅིག་པས་སོ། །ལྕེ་ཡི་ཡུལ་རོ་མཆོག་སྟེ་མྱོང་པར་བྱེད་པ། དྲོད་དང་མ་བྲལ་པའི་མྱོང་
ཚོར་ཏེ། སྐྱེ་ཞིང་མཆེད་པའོ། །ཁྲག་ནི་ཆུ་ཡི་རང་བཞིན་ཏེ། །ལྕེ་ཡི་དངོས་པོའི་སྐྱེ་
མཆེད་ཡིན། །ཞེས་པ། ཁྲག་ནི་ཆུའི་རང་བཞིན་བརླན་པས་སོ། །ལྕེའི་དངོས་པོ་རླན་
གནས་པས་དངོས་ཏེ། རླན་ལ་གནས་པའི་མཉེན་ལྕུག་ཅི་ལྟར་ཡང་འཁྲུལ་པར་བྱེད་
པའོ། །ཤ་ནི་ས་ཡི་རང་བཞིན་ཏེ། །ལྕེ་ཡི་འོད་ཟེར་སྐྱེ་མཆེད་ཡིན། །ཞེས་པ། དེ་དང་
དེའི་རང་བཞིན་གཅིག་སྟེ། འོད་ནི་ལྕེ་དམར་ལ་གདངས་པས། ཟེར་ནི་ཤའི་ཟེར་ཡོད་
པས་སོ། །སྐྱེ་བ་དང་མ་བྲལ་མཆེད་པ་ཡང་དེ་བཞིན་ནོ། །དབུགས་ནི་རླུང་གི་རང་
བཞིན་ཏེ། །ལྕེ་ཡི་སྙིང་པོའི་སྐྱེ་མཆེད་ཡིན། །ཞེས་པ། དེ་གཉིས་རང་བཞིན་གཅིག་
པས། སྙིང་པོ་རྣམ་པར་ཤེས་པས་དབུགས་རྩེ་གནས་པས། འགྱུར་ལྡོག་ཅི་ལྟར་ཡང་
ཤེས་པ་ནི་ཡང་བས་རླུང་ངོ་། །འཁོར་སེམས་ལས་བྱུང་ཡང་རླུང་ལྟར་སྐྱེ་ཞིང་མཆེད་
པའོ། །ཤིན་དུ་དྲོད་འཛིན་མུ་དུ་ནི། །ལྕེའི་སྣོད་ཀྱི་སྐྱེ་མཆེད་ཡིན། །ཞེས་པ། ཟླ་བ་
བརྒྱད་ཁམས་ལྟ་བུ་དེ་ནི། ལྕེ་ཡི་དབང་པོའི་སྣོད་དེ། དེ་ལས་དབང་པོ་དང་། རྟེན་སྐྱེ་
ཞིང་མཆེད་པའོ། །མྱོང་རྟོགས་ཤེས་པའི་རང་བཞིན་ཏེ། །ལྕེ་ཡི་ལས་ཀྱི་སྐྱེ་མཆེད་



112
སངས་རྒྱས་གཡུང་དྲུང་བོན་གྱི་དཔེ་ཚོགས།
ཡིན། །ཞེས་པ། མྱོང་བ་དབང་པོ་རྟོགས་པ་བྱེ་བྲག་ཤེས་པའི་རྣམ་པར་ཤེས་པས་རོ་
ཚོར་ཅི་ལྟ་བུ་ཤེས་པས་ཆོད་པའོ། །ལྕེ་ཡི་ལས་ནི་རོ་ཡི་བྱེ་བྲག་དང་ཚིག་གི་རྣམ་པ་མ་
ལུས་པར་བྱེད་དེ་འགྲུབ་པའོ། །དེ་ལྟར་ཀུན་འཛོམས་པས། ལྕེ་ཡི་རྣམ་པར་ཤེས་པའི་
འཁོར་སེམས་ལས་བྱུང་པ་ཀུན་སྐྱེ་ཞིང་མཆེད་དེ། རྒྱས་པར་བྱེད་པ་ལས་ཞེས་བྱའོ།།
ད་ནི་ལུས་ཀྱི་སྐྱེ་མཆེད་དྲུག་བསྟན་ཏེ། ལུས་ཀྱི་སྐྱེ་མཆེད་དྲུག་བསྟན་
པ། །ཞེས་པ། ལུས་ལ་བརྟེན་ནས་དབང་པོ་སྐྱེ་ཡུལ་གཅོད་པས་ཤེས་པ་རྒྱས་ཞེས་བྱ་
སྟེ། དབང་རྟེན་ལ་བརྟེན་ནས་དབང་པོ་སྐྱེ་ཞིང་མཆེད་པའོ། །ནམ་མཁའ་མི་འགྱུར་
བསྟན་པ་སྟེ། །ལུས་ཀྱི་ཡུལ་གྱི་སྐྱེ་མཆེད་ཡིན། །ཞེས་པ། ནམ་མཁའ་ནི་འགྱུར་རྒྱུ་
མེད་པས་མི་འགྱུར་བ་སྟེ། ལུས་ཅན་གང་ཡང་རུང་བ་སྟེ། ཤེས་ཀྱི་ཤེས་པ་ནམ་མཁའ་
ལྟ་བུ་སྟོང་ལ་བརྟེན་མེད་ཕྱི་ནང་གི་སྣང་རེག་ཚ་རྩུབ་ལ་སོགས་པ་དང་། མི་སྣང་
བཏང་སྙོམས་དང་། སྤྱིར་ལུས་ཡུལ་ནམ་མཁའ་ལ་གནས་པས། རྟག་ཏུ་མི་འབྲལ་མི་
འགྱུར་ནམ་མཁའ་བཞིན་གནས་སོ། །དེ་ལ་ལུས་ཀྱི་ཤེས་པ་སྐྱེ་ཞིང་མཆེད་པའོ། །ཤ་
ནི་སྲ་བརྟན་ཐེག་ཆེན་ཏེ། །ལུས་ཀྱི་དངོས་པོའི་སྐྱེ་མཆེད་ཡིན། །ཞེས་པ། འབྱུང་བ་ཤ་
དང་ས་དང་རང་བཞིན་གཅིག་པས། དབང་པོ་གཞན་ལས་ལུས་ཀྱི་དབང་རྟེན་དབང་
པོ་དང་ཆས་པས། མཁྲེགས་པ་དང་སྲ་བར་གནས་པས་ཀྱང་སྲ་བརྟན་ལ། དབང་པོ་
གཞན་བརྟེན་པས་ཀྱང་ས་ཤ་ཡི་རང་བཞིན་དུ་གནས་སོ། །དེས་ན་ཤ་ས་ཡི་རང་བཞིན་
ལུས་ཀྱི་དངོས་པོ་སྟེ། དེ་ལས་ལུས་ཀྱི་དབང་པོ་སྐྱེ་ཞིང་མཆེད་པའོ། །མེ་ནི་གསལ་
བྱེད་འབར་མ་སྟེ། །ལུས་ཀྱི་འོད་ཟེར་སྐྱེ་མཆེད་ཡིན། །ཞེས་པ། མེ་དང་དྲོད་རང་
བཞིན་གཅིག་སྟེ། མེ་ལྕེ་ལྟ་བུའི་དྲོད་ཀྱིས་ལུས་སྨིན་པས། ལུས་ལ་དྲོད་ཚ་བས་འོད་



མཛོད་ལྷ་འགྲེལ།
113
ལ་ལུས་དང་དབང་པོ་རྒྱས་པས་འོད་ཟེར་ཏེ། དེ་ལྟར་སྐྱེ་ཞིང་མཆེད་པས་སྐྱེ་མཆེད་
དོ། །རླུང་ནི་ཡང་བྱེད་གཡོ་བ་སྟེ། །ལུས་ཀྱི་སྙིང་པོའི་སྐྱེ་མཆེད་ཡིན། །ཞེས་པ། དེ་དང་
དེའི་རང་བཞིན་ཡང་གཡོ་བར་གཅིག་སྟེ། རྩ་དབུགས་ལུས་ཀུན་ཁྱབ་པས། དབུགས་
ལ་རྣམ་ཤེས་གནས་པས། ལུས་ཀྱི་སྙིང་པོ་སྟེ། དེ་སྐྱེ་བ་དང་འཕེན་བ་དང་སྐྱེ་མཆེད་
དོ། །དེ་ནས་དབང་པོ་ཡུལ་ལ་གཡོ་བའོ། །གསོ་བྱེད་ཀོག་ཙེ་བད་ཤུན་ནི། །ལུས་ཀྱི་སྣོད་
ཀྱི་སྐྱེ་མཆེད་ཡིན། །ཞེས་པས། བྱ་བྱེད་༼བྱ་བྱིའུ༽རེག་འཇམ་གྱི་པགས་པ་ལྟ་བུས་
ལུས་ཀུན་ཁྱབ་པས། ལུས་ཀྱི་དབང་པོའི་སྣོད་དེ། རེག་འཇམ་གྱི་པགས་པ་ནི་ཤིན་དུ་
འཇམ་ལ་གདང་པས། ལུས་ཀྱི་དབང་པོ་བརྟེན་པའི་སྣོད་དེ། དེ་ལྟ་བུས་སྣོད་སྐྱེ་ཞིང་
མཆེད་པ་ལྟར་དབང་པོ་ཡང་དེ་བཞིན་ནོ། །བྱ་བྱེད་རེག་རྟོག་ས་ཤེས་པ་ནི། ལུས་ཀྱི་སྐྱེ་
མཆེད་ཡིན་ཞེས་པ། བྱ་བ་ཡུལ་ཤེས་པར་བྱ་བ་ལ། བྱེད་པ་ནི་དབང་པོ་ལ་བརྟེན་ནས་
རྣམ་ཤེས་ཀྱིས་ཤེས་པར་བྱེད་པའོ།།
རེག་པ་དབང་པོ་ལ་བརྟེན་ནས། རྟོག་པ་ཡུལ་གྱི་རྣམ་པའོ། །ཤེས་པ་རྣམ་ཤེས་
ཅི་བཞིན་ཤེས་ཏེ་ཆོད་པའོ། །ལུས་ཀྱི་ལས་ཀྱི་ཕྱི་ནང་གི་རེག་བྱའི་ཚ་རྩུབ་འཇམ་བདེ་
ལ་སོགས་གང་རེག་ཤེས་པ་ཡིན་ནོ། །དེ་ཡང་རྣམ་པར་ཤེས་པའི་འཁོར་སེམས་བྱུང་
དང་ཆས་ཏེ། རྒྱས་པར་ཤེས་པའོ།།
ད་ནི་ཡུལ་གྱི་༼ཡིད་ཀྱི༽སྐྱེ་མཆེད་དྲུག་བསྟན་ཏེ་ཞེས་པ། ཡིད་ནི་སེམས་
ལ་བརྟེན་ནས་ཡིད་ཀྱིས་བྱུང་ཚོར་འབྱུང་བའོ། །འབྱུང་བ་ཡང་སྣ་ཚོགས་པའི་དྲན་
རིག་ལས་སྐྱེ་ཞིང་མཆེད་པའོ། །ཀུན་གཞིའི་རྣམ་པར་ཤེས་པ་ནི། །ཡིད་ཀྱི་ཡུལ་གྱི་
སྐྱེ་མཆེད་ཡིན། །ཞེས་པ། ཀུན་ནི་ཤེས་པའི་རྣམ་པ་ཀུན་ཏེ། གཞི་ནི་ཕྱི་ནང་གི་བག་



4
སངས་རྒྱས་གཡུང་དྲུང་བོན་གྱི་དཔེ་ཚོགས།
ཆགས་ཀུན་སོགས་པས་གཞིའོ། །རྣམ་པ་བག་ཆགས་ཀྱི་རྣམ་པ་སྣ་ཚོགས་དང་། དྲན་
ཚོར་གྱི་རྣམ་པ་སྣ་ཚོགས་མ་འདྲེས་གསལ་བར་ཤེས་པས། རྣམ་ཤེས་སེམས་ལ་བརྟེན་
ནས་ཡིད་ཀུན་ལ་འཇུག་པས་ཡིད་ཀྱི་སྐྱེ་མཆེད་དོ། །རྣ་བའི་རྣམ་པར་ཤེས་པ་ནི། ཡིད་
ཀྱི་དངོས་པོའི་སྐྱེ་མཆེད་ཡིན་ཞེས་པས། ཡིད་ཀྱི་དངོས་པོ་ནི་སྒྲའི་བྱེ་བྲག་ཇི་སྙེད་པ་
ཇི་བཞིན་པར་ཆོད་པ་དངོས་ཏེ་གསང་བའོ། །མིག་གི་རྣམ་པར་ཤེས་པ་ནི། །ཡིད་ཀྱི་
འོད་ཟེར་སྐྱེ་མཆེད་ཡིན། །ཞེས་པ། མིག་གི་རྣམ་པར་ཤེས་པ་འགག་མ་ཐག་མིག་ཅི་
བཞིན་ཏུ་ཡིད་འབྱུང་བས། འོད་ནི་གསལ་བ་སྟེ། ཟེར་ནི་ཡིད་ལས་འཕྲོས་པས་འོད་
ཟེར་རོ། །དེ་ལྟར་སྐྱེ་ཞིང་མཆེད་པས་སྐྱེ་མཆེད་དོ། །སྣའི་རྣམ་པར་ཤེས་པ་ནི། །ཡིད་ཀྱི་
སྙིང་པོའི་སྐྱེ་མཆེད་ཡིན། །ཞེས་པ། སྣའི་དྲི་ཚོར་བ་འདས་མ་ཐག་ཡིད་ཀྱི་བོན་ཐམས་
ཅད་བོན་དུ་ཚོར་ཞིང་ཤེས་པས་ཡིད་ཀྱི་སྙིང་པོ་བྱའོ། །ལུས་ཀྱི་རྣམ་པར་ཤེས་
པ་ནི། །ཡིད་ཀྱི་སྣོད་ཀྱི་སྐྱེ་མཆེད་ཡིན། །ཞེས་པ། ལུས་ཀྱི་རྣམ་པར་ཤེས་པ་ལ་གནས་
ནས་བརྟེན་ནས་ཡིད་རྒྱུ་བའི་སྣོད་ཅེས་བྱའོ། །ལྕེ་ཡི་རྣམ་པར་ཤེས་པ་ནི། ཡིད་ཀྱི་ལས་
ཀྱི་སྐྱེ་མཆེད་ཡིན་ཞེས་པས། མྱོང་བ་དང་། མྱངས་པ་དང་། བརྗོད་པའི་བྱེ་བྲག་གི་
རྣམ་པ་འདས་མ་ཐག་ཏུ། ཡིད་ཀྱང་དེ་བཞིན་དུ་བརྗོད་པ་ལ་སོགས་པའི་ལས་བྱེད་
པས། ཡིད་ཀྱི་ལས་ཀྱི་སྐྱེ་མཆེད་ཡིན་ནོ། །དེ་ལྟར་བས་ན། དབང་པོ་ལྔ་ཡི་སྐྱེ་མཆེད་
ལྟར་ཡོད་ཀྱང་། ཡིད་འབྱུང་འཇུག་གི་སྒོ་ལྔ་ཡིན་ཏེ། དེ་ལྔའི་བྱེ་བྲག་ལྔ་པོ་ཡིས་ནུས་
པ་མི་མཐུན་པ་ལྔ་ལྔས། ཡིད་ཀྱི་སྐྱེ་མཆེད་དྲུག་ཏུ་སྣང་བས། དྲུག་ཏུ་ཤེས་པར་བྱའོ། །གཞན་
གཅིག་ནི་རྣམ་པར་ཤེས་པ་དང་མཐུན་པར་སྦྱར་རོ། །ད་ནི་ཡུལ་གྱི་སྐྱེ་མཆེད་རྣམ་པ་
བསྟན་ཏེ། གཟུགས་ཀྱི་སྐྱེ་མཆེད་དྲུག་བསྟན་པ། །ཞེས་པ། གཟུགས་ནི་ཡུལ་དྲུག་སྟེ།



མཛོད་ལྷ་འགྲེལ།
115
རྣམ་པར་ཤེས་པ་དང་འཕྲད་པ་རང་གི་རྣམ་ཤེས་ཅི་བཞིན་དུ་ཡུལ་རྣམས་ཀྱང་ཉམས་
སུ་སྐྱེ་ཞིང་མཆེད་པས། གཟུགས་ཀྱི་ཡུལ་གྱི་སྐྱེ་མཆེད་ཅེས་བྱའོ། །བརྟན་ཅིང་གནས་པའི་
རང་བཞིན་ནི། །གཟུགས་ཀྱི་ཡུལ་གྱི་སྐྱེ་མཆེད་ཡིན་།ཞེས་པ། གཟུགས་ལ་བརྟེན་ནས་
ཀྱང་རྣམ་ཤེས་འཆར་ཏེ། རྣམ་ཤེས་ལ་བརྟེན་ནས། གཟུགས་ཡུལ་ཐམས་ཅད་རྒྱས་
པར་གསལ་བས་སྐྱེ་ཞིང་མཆེད་པས། གཟུགས་ཀྱི་སྐྱེ་མཆེད་དོ། །དཔེར་སྐྱེས་བུ་ལ་
བརྟེན་ནས་གཟུགས་ཡུལ་རྒྱས་པ་བཞིན་ནོ། །ཆགས་ཤིང་འཛིན་པའི་དངོས་པོ་ནི།
གཟུགས་ཀྱི་དངོས་པོའི་སྐྱེ་མཆེད་ཡིན། །ཞེས་པས། གཟུགས་དང་ཁ་དོག་གི་རྣམ་པ་
ལ་རྣམ་ཤེས། ཆགས་པ་དང་འཛིན་པ་དམིགས་པ་ནི། གཟུགས་ཀྱི་ཡུལ་གྱི་དངོས་པོ་
ཡིན་ནོ། །དཔེར་ན་གཟུང་བྱའི་ཤིང་དང་འཛིན་བྱེད་ཀྱི་སྤྲེའུ་གཉིས་ཀ་ཡང་། གཟུགས་
ཀྱི་དངོས་པོའི་སྐྱེ་མཆེད་ཡིན་པ་ལྟ་བུའོ། །ཉི་ཟླ་གཟའ་སྐར་གཞའ་ཚོན་ནི། །གཟུགས་
ཀྱི་འོད་ཟེར་སྐྱེ་མཆེད་ཡིན། །ཞེས་པ། ཉི་ཟླ་ལ་སོགས་པའི་འོད་ཟེར་ཡང་། རང་གི་
གཟུགས་ལ་བརྟེན་ནས་འོད་དང་ཟེར་ཀུན་ཏུ་འཕྲོ་གསལ་བས། འོད་ཟེར་སྐྱེ་མཆེད་
དོ། །འགྲོ་བ་རིགས་དྲུག་སྐྱེ་མཆེད་ནི། །གཟུགས་ཀྱི་སྙིང་པོའི་སྐྱེ་མཆེད་ཡིན། །ཞེས་
པ། གཟུགས་ལ་སེམས་མེད་པས་ནི་སྙིང་པོ་མེད་པ་སྟེ། སེམས་ཡོད་པས་ནི་སྙིང་པོ་
ཡོད་པ་སྟེ། དཔེར་ན་མཁར་དང་མི་ལྟ་བུ་སྟེ། ལྷ་ལ་སོགས་པའི་སེམས་ཅན་ནི་འགྲོ་
དྲུག་གི་སེམས་ཅན་སྙིང་པོ་སྟེ། དེ་དག་སྐྱེ་བ་ལེན་ཞིང་མཆེད་པས་ནི་༼སྐྱེ ༽མཆེད་
དོ། །འབྱུང་བ་ཆེན་པོ་བཞི་པོ་ནི། །གཟུགས་ཀྱི་རང་བཞིན་སྐྱེ་མཆེད་ཡིན། །ཞེས་པ།
མེ་ཆུ་ས་རླུང་འབྱུང་བ་ཆེན་པོ་བཞི་ལས། གཟུགས་ཐམས་ཅད་གྲུབ་པས་གཟུགས་ཀྱི་
རང་བཞིན་གྱི་སྐྱེ་མཆེད་ཡིན་ཏེ། འབྱུང་བ་བཞིན་འགག་ནས་གཟུགས་མི་འབྱུང་



116
སངས་རྒྱས་གཡུང་དྲུང་བོན་གྱི་དཔེ་ཚོགས།
བའི་ཕྱིར་རོ། །དབྱར་དགུན་སྟོན་དཔྱིད་བཞི་པོ་ནི། །གཟུགས་ཀྱི་ལས་ཀྱི་སྐྱེ་མཆེད་
ཡིན། །ཞེས་པ། གཟུགས་ཀྱི་སྟོབས་ཀྱིས་དུས་འབྱེད་པ་ཡིན། ས་གཞི་ལ་སོགས་ཁ་དོག་
འགྱུར་བས་ན་དཔྱིད་འབྱུང་ལྟོར་༼ཏོར་གྱིས༽སྐྱེ་བ་ནི་དབྱར། མེ་ཏོག་འབྲས་བུ་རྒྱས་
པ་ནི་སྟོན། འབྲས་བུ་ལ་སོགས་སྨིན་པ་ནི་དགུན། དེ་ལྟར་གཟུགས་ཀྱི་བྱེ་བྲག་འབྱེད་
པ་ནི། དུས་བཞི་ལ་འབྱུང་བ་བཞི་བསྐྱེད་པ་ནི། དེ་ལྟར་སྐྱེ་ཞིང་མཆེད་པས་སྐྱེ་མཆེད་
དོ
།།
ད་ནི་སྒྲ་ཡི་སྐྱེ་མཆེད་དྲུག་བསྟན་ཏེ། སྒྲ་ཡི་སྐྱེ་མཆེད་དྲུག་བསྟན་པ། །ཞེས་
པ། སྒྲ་ལ་བརྟེན་ནས་རྣ་བའི་རྣམ་ཤེས་ཡང་སྐྱེ་ལ། རྣམ་ཤེས་ལ་བརྟེན་ནས་སྒྲའི་རྣམ་
པ་སྐྱེ་ཞིང་མཆེད་པས་ན་སྐྱེ་མཆེད་དོ། །བརྟེན་ཞིང་གནས་པའི་སྒྲ་ཚོགས་ནི། །སྒྲའི་
ཡུལ་གྱི་སྐྱེ་མཆེད་ཡིན། །ཞེས་པ། ཟིན་པ་བརྟེན་པའི་སྒྲ་དང་གཉིས་ཀ་ལས་བརྟེན་
པའི་སྒྲ་ཚོགས་སུ་གནས་པ་ནི། སྒྲའི་ཡུལ་ཡིན་ཏེ། དེ་ལ་བརྟེན་ནས་སྒྲ་ཚོགས་སྐྱེ་
ཞིང་མཆེད་པ་ནི། སྒྲའི་སྐྱེ་མཆེད་དོ། །ཆགས་ཤིང་འཛིན་པའི་སྒྲ་ཚོགས་ནི། སྒྲའི་
དངོས་པོའི་སྐྱེ་མཆེད་ཡིན་པས། སྒྲའི་རྣམ་པ་དེ་དག་ལ་ཆགས་པ་དེ་དང་། རྣ་བའི་
འཛིན་པའི་སྒྲ་ཚོགས་ཐམས་ཅད་ནི། སྒྲའི་དངོས་པོ་ཡིན་ཏེ། སྐྱེ་ཞིང་མཆེད་ཅིང་
རྒྱས་པ་ནི་སྒྲའི་སྐྱེ་མཆེད་དོ། །ཉི་ཟླ་གཟའ་སྐར་གཞའ་ཚོན་སྒྲ། །སྒྲ་ཡི་འོད་ཟེར་[སྐྱེ ]
མཆེད་ཡིན། །ཞེས་པ། ཉི་ཟླ་རླུང་གིས་སྤྱོད་པས་ཉི་ཟླའི་སྒྲ་དང་། གཟའ་སྐར་ནང་
འཐབ་པས་སྒྲ་དང་འོད་ཟེར་འཕྲོ་བ་ནི། སྒྲ་ཡི་འོད་ཟེར་སྐྱེ་མཆེད་དོ། །འགྲོ་བ་རིགས་
དྲུག་སེམས་ཅན་སྒྲ། །སྒྲ་ཡི་སྙིང་པོའི་སྐྱེ་མཆེད་ཡིན། །ཞེས་པ། །འགྲོ་བ་རིགས་དྲུག་
སེམས་ཅན་ཏེ། །བསམ་གྱི་སྒྲ་བྱུང་བ་ནི། །སྙིང་པོ་སེམས་ཡོད་པ་ལས་སྒྲ་བྱུང་བ་ནི། །སྒྲ་



17
མཛོད་ལྷ་འགྲེལ།
ཡི་སྙིང་པོའི་སྐྱེ་མཆེད་དོ། །འབྱུང་བ་ཆེན་པོ་བཞི་ཡི་སྒྲ། །སྒྲ་ཡི་སྣོད་ཀྱི་སྐྱེ་མཆེད་
ཡིན། །ཞེས་པ། འབྱུང་བ་བཞིས་བསྐྱེད་དེ། །སེམས་ཀྱིས་ཟིན་པའི་སྒྲ་དང་། །འབྱུང་
བཞི་རང་གི་སྒྲ་ནི། །སྒྲ་ཡི་གནས་དང་སྣོད་དང་དེ་ལས་སྒྲ་ཚོགས་སྐྱེ་ཞིང་མཆེད་པས་
སྐྱེ་མཆེད་དོ། །དབྱར་དགུན་སྟོན་དཔྱིད་བཞི་ཡི་སྒྲ། །སྒྲ་ཡི་ལས་ཀྱི་སྐྱེ་མཆེད་ཡིན། །ཞེས་
པ། སྒྲ་ལས་ནི་ཐམས་ཅད་ལ་མ་འགག་པར་ཤེས་སོ་རྟོགས་ཏེ། དཔྱིད་ནི་ཡིད་ཀྱིས་ས་
གཞི་འཁྱག་ཞུན་གྱི་སྒྲ་དང་དབྱར་གྱི་ཆུ་དང་རྩི་ཤིང་བྱུང་ལྡེམ་གྱི་སྒྲ་དང་། སྟོན་ནི་མེ་
ཏོག་རྒྱས་པ་སྦུ་གུའི་སྒྲ་དང་། དགུན་ན་སྨིན་པའི་འབྲས་བུའི་སྒྲ་ལ་སོགས་པ་ནི། དུས་
བཞི་རུ་སྒྲ་རྣམས་འབྱུང་བས་སྒྲ་ཡི་ལས་ཀྱིས་སྐྱེ་མཆེད་དོ།།
ད་ནི་དྲི་ཡི་སྐྱེ་མཆེད་དྲུག་བསྟན་པ། །ཞེས་པ། སྣ་ཡི་ཡུལ་དུ་དྲི་ཚོར་བས་
དྲི་དང་། དྲི་ཡི་རྣམ་པ་སྐྱེ་ཞིང་རྒྱས་པར་མཆེད་པས་ན་སྐྱེ་མཆེད་དོ། །གཏན་ཅིང་
༼བརྟེན་ཞིང༽གནས་པའི་དྲི་ཚོགས་ནི། །དྲི་ཡི་ཡུལ་གྱི་སྐྱེ་མཆེད་ཡིན། །ཞེས་པ།
དཔེར་ན་ཙན་དན་གྱི་སྡོང་པོ་ལ་བརྟེན་ནས་དྲི་འབྱུང་བ་སྟེ། དེ་བཞིན་དུ་རྟེན་རེ་ལ་
གནས་ཅིང་དྲི་གནས་པ་ནི། དྲི་ཚོར་དེ་ཚོགས་སུ་འགྱུར་བ་ཐམས་ཅད་དྲི་ཡི་ཡུལ་
ཡིན་ནོ། །ཆགས་ཤིང་འཛིན་པའི་དྲི་ཚོར་༼ཚོགས༽ནི། །དྲི་ཡི་དངོས་པོའི་སྐྱེ་མཆེད་
ཡིན། །ཞེས་པ། དྲི་མ་ཡིན་པའི་ལས་ལོག་ན། བསམ་པ་དྲི་རུ་ཆགས་ཏེ། བསམ་པ་
གང་ཡིན་གྱི་དངོས་པོ་འཛིན་པའི་དྲི་ཚོགས་ནི། དྲི་ཡི་དངོས་པོའི་སྐྱེ་མཆེད་རྒྱས་
པར་འཛིན་པའོ། །ཉི་ཟླ་གཟའ་སྐར་གཞའ་ཚོན་དྲི། །དྲི་ཡི་འོད་ཟེར་སྐྱེ་མཆེད་ཡིན། །ཞེས་
པ། ཉི་ཟླ་ལ་སོགས་པ་དེ་དག་ལ་ཡང་དྲུང་དུ་གཏུག་ནས༼ན༽། རང་དྲི་རེ་རེ་ཡོད་
པར་བསྟན་ཏེ། ཉི་མ་མེ་ཤེལ་ལས་གྲུབ་པ་[པས་མེ་དྲི། ཟླ་བ་ཆུ་ཤེལ་ལ་གྲུབ་པས་]



i
སངས་རྒྱས་གཡུང་དྲུང་བོན་གྱི་དཔེ་ཚོགས།
ཆུ་དྲིའོ། །དེ་དག་ནི་འོད་དང་ཟེར་ལ་གནས་པ་ལས་དྲི་འབྱུང་བས་འོད་ཟེར་ཏེ། སྐྱེ་
ཞིང་རྒྱས་པར་མཆེད་པས་སྐྱེ་མཆེད་དོ། །འགྲོ་བ་རིགས་དྲུག་སེམས་ཅན་དྲི། །དྲི་ཡི་
སྙིང་པོའི་སྐྱེ་མཆེད་ཡིན། །ཞེས་པ། ལྷ་ལ་སོགས་པ་སེམས་ཅན་ལ་དྲི་འབྱུང་པ་ནི།
དྲི་རྣམས་ཀྱི་སྙིང་པོ་སྟེ་སེམས་ཡོད་པས་སྙིང་པོའོ། །དེ་ལས་དྲི་ཚོགས་སྐྱེ་ཞིང་རྒྱས་
པར་མཆེད་པས་སྐྱེ་མཆེད་དོ། །མེ་ཆུ་ས་རླུང་བཞི་ཡི་སྒྲ། །དྲི་ཡི་རང་བཞིན་སྐྱེ་མཆེད་
ཡིན་ཞེས་པ། དྲི་རུ་གྱུར་པ་ཐམས་ཅད་ཀྱི་རྒྱུ་འབྱུང་བ་ཆེན་པོ་བཞི་ལས་བསྐྱེད་པས།
འབྱུང་བ་བཞིའི་དྲི་ཐམས་ཅད་ཀྱང་གནས་པས། དྲི་ཡི་རང་བཞིན་གྱི་སྐྱེ་མཆེད་ཡིན་
ནོ། །དབྱར་དགུན་སྟོན་དཔྱིད་དུས་བཞིའི་དྲི། །དྲི་ཡི་ལས་ཀྱི་སྐྱེ་མཆེད་ཡིན། །ཞེས་
པ། དཔྱིད་ས་ཆུ་ལ་སོགས་ཞུ་བའི་དྲི་དང་། དབྱར་བྱུང་ལྡེམ་རྩི་ཤིང་ནགས་ཚལ་རྒྱས་
པའི་དྲི་དང་། སྟོན་འབྲས་བུ་མེ་ཏོག་སྨིན་པའི་དྲི་དང་། དགུན་སྲ་བ་འཛིན་པའི་རང་
བཞིན་ལ་སོགས་པ་ནི། དྲི་ཡི་ལས་ཀྱི་སྐྱེ་མཆེད་ཡིན་ནོ།།
ད་ནི་རོ་ཡི་སྐྱེ་མཆེད་དྲུག་བསྟན་པ། །ཞེས་པ། གང་ཡང་མྱོང་པའི་རོ་སྟེ། རོ་
ཚོགས་མྱོང་ལ་༼བ༽ལྟར་རྣམ་པ་མང་དུ་སྐྱེ་ཞིང་རྒྱས་པར་མཆེད་པའོ། །བརྟེན་ཞིང་
གནས་པའི་རོ་མཆོག་ནི། །རོའི་ཡུལ་གྱི་སྐྱེ་མཆེད་ཡིན། །ཞེས་པ། བུར་ཤིང་ལ་བུ་
རམ་བརྟེན་ཞིང་གནས་པ་བཞིན་ནོ། །རྒྱུ་རྐྱེན་རེ་ལ་རོ་ཐམས་ཅད་གནས་ཤིང་འབྱུང་
པས། རོ་མཆོག་དུ་མ་གྱུར་པ་མེད་པས་རོའི་གནས་ཡུལ་ལོ། །དེ་ལས་སྐྱེ་ཞིང་རྒྱས་པར་
མཆེད་པས་སྐྱེ་མཆེད་དོ། །ཆགས་ཤིང་འཛིན་པའི་རོ་ཚོགས་ནི། །རོ་ཡི་དངོས་པོའི་སྐྱེ་
མཆེད་ཡིན། ཞེས་པ། སྔར་མྱངས་པ་བསམ་ནས་ཀྱང་ཆགས་པ་དང་། བྱེ་བྲག་གི་རྣམ་
པར་ཤེས་པ་འཛིན་པ་ནི། རོ་ཡི་དངོས་པོ་སྟེ། དེ་ལས་ཀྱང་མང་དུ་སྐྱེ་ཞིང་རྒྱས་པར་



མཛོད་ལྷ་འགྲེལ།
1
མཆེད་པའོ། །ཉི་ཟླ་གཟའ་སྐར་གཞའ་ཚོན་རོ། །རོ་ཡི་འོད་ཟེར་སྐྱེ་མཆེད་ཡིན། །ཞེས་
པ་ནི། ཉི་མ་མེ་ཤེལ་ལས་གྲུབ་པས་མེ་ཡི་རོའོ། །ཟླ་བ་ཆུ་ཤེལ་ལས་གྲུབ་པས་ཆུའི་རོ་
མཆོག་གནས་ལ། ད་ལྟ་ཡང་ཁ་ཟས་ཀྱི་རྣམ་པ་ཉི་མས་ཚིག་ནས། ཉི་མ་དྲོ་བས་༼ཉི་
མའི་དྲི་བྲོ་བས༽རོ་ཡི་འོད་ཟེར་ཏེ། དེ་དག་མང་དུ་སྐྱེ་ཞིང་རྒྱས་པར་མཆེད་དོ། །འགྲོ་
བ་རིགས་དྲུག་རོ་ཚོགས་ནི། །རོའི་སྙིང་པོའི་སྐྱེ་མཆེད་ཡིན། །ཞེས་པ། སེམས་ཀྱིས་
ཟིན་པའི་རོ་མཆོག་ནི། རོ་ཡི་སྙིང་པོ་ཡིན་ཏེ། ཤ་ཁྲག་ལ་སོགས་པའི་རོ་མཆོག་ཏུ་
གྱུར་པས། དེ་ལས་མང་དུ་སྐྱེ་ཞིང་རྒྱས་པར་མཆེད་པས་སྐྱེ་མཆེད་དོ། །འབྱུང་བ་བཞི་
ཡི་རོ་མཆོག་ནི། །རོའི་རང་བཞིན་སྐྱེ་མཆེད་ཡིན། །ཞེས་པ། རོ་རུ་གྱུར་པ་ཐམས་ཅད་
ཀྱི་རྒྱུ་ཡང་འབྱུང་བ་ཆེན་པོ་བཞི་ལས་མ་བསྐྱེད་པ་མེད་པས་ཀྱང་། རོ་མཆོག་རང་
བཞིན་ལས། འབྱུང་བཞི་རང་གི་རོ་མཆོག་ཀྱང་རོའི་རང་བཞིན་ཏེ། རང་བཞིན་ཞེས་
བྱ་བ་རོ་བཏང་སྙོམས་སོ། །དེ་ལས་རོ་མཆོག་མང་དུ་སྐྱེ་ཞིང་རྒྱས་པར་མཆེད་པས་སྐྱེ་
མཆེད་དོ། །དབྱར་དགུན་སྟོན་དཔྱིད་དུས་བཞིའི་རོ།རོ་ཡི་ལས་ཀྱི་སྐྱེ་མཆེད་ཡིན། །ཞེས་པ།
ནམ་ཟླ་དཔྱིད་ཀྱི་དུས། བད་ཀན་ལྟ་བུའི་རོ། དབྱར་གྱི་དུས་སུ་གང་སྔོ་ཞིང་རོ་རུ་བྲོ།
སྟོན་གྱི་དུས་སུ་གང་ཡང་ཉི་མ་དང་ཚད་པའི་རོར་བྲོ། དགུན་གྱི་དུས་ན་གྲང་པ་དང་
འཁྱག་པའི་རོ་རུ་བྲོ་བས། རོའི་ལས་ཏེ་ལས་ནི་ཟིན་པའམ་ཟད་པ་མེད་པས། ནམ་ཟླ་
དུས་བཞི་ལས་གང་ཡང་མ་འདས་པས། གང་ཡང་ནམ་ཟླ་དུས་བཞིའི་རོ་རུ་བྲོའོ། །དེ་
ལ་རོ་ཚོགས་རྒྱས་པར་སྐྱེ་ཞིང་མཆེད་པས་སྐྱེ་མཆེད་དོ།།
ད་ནི་རེག་བྱའི་སྐྱེ་མཆེད་དྲུག་བསྟན་ཏེ། རེག་བྱའི་སྐྱེ་མཆེད་དྲུག་བསྟན་པ། །ཞེས་
པ། རེག་པ་ནི་ལུས་ལ་རེག་སྟེ། རེག་པའི་ཡུལ་རྣམ་ཤེས་ཀྱི་ཚོར་བའོ། །དེ་དག་ནི་



1
སངས་རྒྱས་གཡུང་དྲུང་བོན་གྱི་དཔེ་ཚོགས།
རྣམ་པ་མང་དུ་རྒྱས་པར་སྐྱེ་ཞིང་མཆེད་པས་སྐྱེ་མཆེད་དོ། །བརྟེན་ཞིང་གནས་པའི་
རེག་བྱ་ནི། །རེག་བྱ་ཡུལ་གྱི་སྐྱེ་མཆེད་ཡིན། །ཞེས་པ། རང་རང་གི་རྟེན་ལ་བརྟེན་
ཞིང་ལུས་ལ་གནས་པར་རེག་བྱ་སྟེ། ལུས་ལ་རེག་བྱ་ཡེ་ནས་གནས་པ་ནི། ལུས་ལ་
རང་རེག་བྱར་གནས་པའོ། །དེས་ན་རེག་བྱའི་ཡུལ་ཏེ་རྒྱས་པར་སྐྱེ་ཞིང་མཆེད་པས་
སྐྱེ་མཆེད་དོ། །ཆགས་ཤིང་འཛིན་པའི་རེག་བྱ་ནི། །རེག་བྱའི་དངོས་པོའི་སྐྱེ་མཆེད་
ཡིན། །ཞེས་པ། ཆགས་པ་ནི་རེག་པ་སྟེ། འཛིན་པའི་ལུས་ཀྱིས་ཤེས་པའོ། །ཆགས་
པ་ལ་ཤེས་པས། གཟུང་བའི་རྣམ་པ་ནི་རེག་བྱ་སྟེ། རེག་བྱའི་དངོས་པོ་ཚ་རྩུབ་དང་
འཇམ་ཞིང་བདེ་བའོ། །དེ་དག་སྐྱེ་ཞིང་མཆེད་པས་སྐྱེ་མཆེད་དོ། །ཉི་ཟླ་གཟའ་སྐར་
རེག་བྱ་ནི། །རེག་བྱའི་འོད་ཟེར་སྐྱེ་མཆེད་ཡིན། །ཞེས་པ། ཉི་མའི་འོད་ཟེར་གྱི་རེག་
བྱ་ནི་ཚ་ལ། ཟླ་བའི་འོད་ཟེར་གྱི་རེག་བྱ་ནི་གྲང་བ་ལ་སོགས་པ་ནི་རེག་བྱའི་འོད་
ཟེར་གྱི་སྐྱེ་མཆེད་ཅེས་བྱའོ། །རིགས་དྲུག་སེམས་ཅན་རེག་བྱ་ནི། །རེག་བྱའི་སྙིང་པོའི་
སྐྱེ་མཆེད་ཡིན། །ཞེས་པ། ལྷ་ལ་སོགས་པའི་སེམས་ཅན་རང་རང་ལ། རང་རང་གི་ཕྱི་
ནང་གི་རེག་བྱ་ལ་ནི། རང་རང་གིས་རེག་བྱ་ཇི་ལྟར་མྱང་། ཚོར་བ་ནི་རེག་བྱའི་སྙིང་
པོ་སྟེ། དེ་འཕེལ་ཞིང་རྒྱས་པར་སྐྱེ་ཞིང་མཆེད་པས་སྐྱེ་མཆེད་དོ། །འབྱུང་བ་བཞི་ཡི་
རེག་བྱ་ནི། །རེག་བྱའི་རང་བཞིན་སྐྱེ་མཆེད་ཡིན། །ཞེས་པ། ཤེས་པས་ཟིན་པ་དང་
མ་ཟིན་པ་གཉིས་ཀ་ཡང་འབྱུང་བཞིས་བསྐྱེད་པས། འབྱུང་བ་བཞིའི་རང་བཞིན་
རེག་བྱར་གནས་སོ། །དེ་ནི་ས་ཡི་རེག་བྱ་ནི་ལྗི་ལ་རྩུབ། མེ་ཡི་རེག་བྱ་ནི་ཚ་ལ་འཇམ།
ཆུའི་རེག་བྱ་ནི་གྲང་ལ་བརླན། རླུང་གི་རེག་བྱ་ནི་གྲང་༼ཡང༽ལ་གནས་སོ། །སྤྱོད་
༼བསྐྱོད༽འདེགས་འབྱུང་བ་བཞི་ཡེ་ནས་རེག་བྱའི་རང་བཞིན་དུ་གནས་སོ། །དེ་



12
མཛོད་ལྷ་འགྲེལ།
༨
དག་སྐྱེ་ཞིང་མཆེད་པས་སྐྱེ་མཆེད་དོ། །ནམ་ཟླ་དུས་བཞིའི་རེག་བྱ་ནི། །རེག་བྱའི་
ལས་ཀྱིས་སྐྱེ་མཆེད་ཡིན། །ཞེས་པ། དཔྱིད་འཇམ་ལ་ལྗི། དབྱར་ཚ་ལ་གཤེར། སྟོན་
བསིལ་ལ་རྨུགས། དགུན་འཁྱག་ལ་འདར་ཏེ། ལུས་ཕྱི་ནང་དེ་བཞིན་དུ་ཚོར་བས།
རེག་བྱའི་ལས་ཀྱི་སྐྱེ་མཆེད་དོ།།
ད་ནི་བོན་གྱི་སྐྱེ་མཆེད་དྲུག་བསྟན་པ། །ཞེས་པ། བོན་ནི་ཡིད་ཀྱི་བོན་དུ་གྱུར་
པ་སྟེ། ཅི་ལྟར་བོན་བསམ་བཞིན་བོན་གྱི་རྣམ་པ་སྐྱེ་ཞིང་མཆེད་པས་སྐྱེ་མཆེད་དོ། །ཟག་
མེད་འདུས་མ་བྱས་པ་ནི། །བོན་གྱི་ཡུལ་གྱི་སྐྱེ་མཆེད་ཡིན། །ཞེས་པ། ཟག་བཅས་རྒྱུ་
ངན་པ་ལ་རྐྱེན་ངན་པས་བསྐྱོད་༼བསྐྱེད་པས༽འབྲས་བུ་ངན་ཏེ། ཁམས་གསུམ་
དུ་འཁོར་ཞིང་རྒྱུ་དྲུག་ཏུ་ལྟུང་བ་ཡིན། ཟག་མེད་འདུས་མ་བྱས་པ་ནི། དེ་ལས་ཟློག་
༼ལྡོག༽པ་སྟེ། དཔེ་ནམ་མཁའ་དང་། དོན་བོན་ཉིད་དང་། རྟགས་སེམས་ཉིད་དང་།
འབྲས་བུ་སངས་རྒྱས་དང་བཞི་སྟེ། དང་པོ་ཡང་རྒྱུ་རྐྱེན་གྱིས་མ་བསྐྱེད་པས། ཐ་མ་
ཡང་རྒྱུ་རྐྱེན་གྱིས་འཇིག་ཏུ་མེད་དེ། འདུས་མ་བྱས་པས་ཟག་པ་མེད་པའོ། །དེ་དག་ནི་
ཟག་པ་མེད་པའི་ཡུལ་གྱི་སྐྱེ་མཆེད་དོ། །ཡི་གེའི་ཚོགས་ཀུན་གསལ་བ་ནི། །བོན་གྱི་
དངོས་པོའི་སྐྱེ་མཆེད་ཡིན། །ཞེས་པ་ནི། ཡི་གེ་ལ་གསུམ་སྟེ། བོན་ཉིད་དབྱིངས་ནས་
གསལ་བའི་ཡི་གེ་དང་། སྟོན་པའི་ཐུགས་ལ་གསལ་བའི་ཡི་གེ་དང་། མཚན་མ་རྟགས་
སུ་བཀོད་པའི་ཡི་གེ་དང་གསུམ་སྟེ། བོན་ཉིད་དབྱིངས་ནས་གསལ་བའི་ཡི་གེས།
དབྱིངས་ཀྱི་བོན་གྱི་དངོས་པོ་སྟོན། སྟོན་པའི་ཐུགས་ལ་གསལ་བའི་ཡི་གེས། ཐམས་
ཅད་མཁྱེན་པའི་སྟོན་པས་བཀའི་དངོས་པོ་སྟོན། མཚན་མ་རྟགས་སུ་བཀོད་པའི་ཡི་
གེས། མཚན་མ་ཚིག་ཏུ་སྒྲོགས་པའི་བོན་གྱི་དངོས་པོ་སྟོན་པས་བོན་གྱི་དངོས་པོ་སྟེ།



12
སངས་རྒྱས་གཡུང་དྲུང་བོན་གྱི་དཔེ་ཚོགས།
དེ་ལ་རྒྱས་པར་མཆེད་པས་བོན་གྱི་སྐྱེ་མཆེད་ཅེས་བྱའོ། །ཚིག་གིས་ཚིག་ཀུན་གསལ་
བ་ནི། །བོན་གྱི་འོད་ཟེར་སྐྱེ་མཆེད་ཡིན། །ཞེས་པ། ཚིག་ནི་རྣམ་པ་གསུམ་སྟེ། དྲང་པ་
དོན་གྱི་ཚིག་དང་། ངེས་པ་དོན་གྱི་ཚིག་དང་། གཉིས་མེད་མཉམ་པའི་ཚིག་གོ །དྲང་
པ་དོན་གྱི་ཚིག་གིས་ནི། བཀྲིད་དྲང་གིས་དོན་དུ་འཁོར་ལ་བོན་བཤད། ངེས་དོན་གྱི་
ཚིག་གིས་ནི། ངེས་པའི་དོན་དུ་མྱ་ངན་འདས་པའི་བོན་བསྟན། གཉིས་མེད་མཉམ་
པའི་ཚིག་གིས། འཁོར་འདས་གཉིས་སུ་མེད་པ་མཉམ་པར་བསྟན་པ་སྟེ། འོད་ཟེར་
ཡང་གསུམ་སྟེ། དྲང་བ་ཚིག་གི་འོད་ཟེར་ནི། ཁམས་གསུམ་སེམས་ཅན་སྤྱིར་འཕྲོ།
ངེས་པའི་དོན་གྱི་འོད་ཟེར་ནི། །སྐྱེས་བུ་དག་ལས་ཅན་ལ་འཕྲོ། གཉིས་མེད་མཉམ་
པའི་འོད་ཟེར་ནི། གཡུང་དྲུང་སེམས་དཔའ་དང་གཉིས་མེད་དོན་རྟོགས་པ་ལ་འཕྲོ་
བས། འོད་ཟེར་སྐྱེ་མཆེད་དོ། །མིང་གི་ཚོགས་ཀུན་གསལ་བ་ནི། བོན་གྱི་སྙིང་པོའི་སྐྱེ་
མཆེད་ཡིན། །ཞེས་པ། དེ་ལ་གསུམ་སྟེ། མཚན་དོན་ལྡན་དང་། འདོད་རྒྱལ་དང་། དོན་
མེད་དོ། །དོན་ལྡན་ནི་གཡུང་དྲུང་སེམས་དཔའ་དང་། མྱ་ངན་ལས་འདས་པའི་མཚན་
ནོ། །འདོད་རྒྱལ་ནི་འགྲོ་བ་རིགས་དྲུག་གི་མཚན་ནོ། །དོན་མེད་ནི་རྫས་ལ་སོགས་
པའི་སེམས་ཅན་ཕལ་པའི་མཚན་ནོ། །བོན་གྱི་སྙིང་པོ་ནི་མྱ་ངན་ལས་འདས་པ་དང་།
གཡུང་དྲུང་སེམས་དཔའ་སྟེ། དེ་བཞིན་དུ་ལྷ་མི་ལ་སོགས་པ་བསམ་པ་མངའ་བ་བོན་
ལ་བརྟེན་ནས་བོན་ཉིད་རྟོགས་པར་བྱེད་པས། བོན་གྱི་སྙིང་པོའི་སྐྱེ་མཆེད་ཅེས་བྱའོ། །མེ་
ཆུ་ས་རླུང་ནམ་མཁའ་ལྔ། བོན་གྱི་རང་བཞིན་སྐྱེ་མཆེད་ཡིན། །ཞེས་པ། འབྱུང་བ་
བཞི་ནི་གཟུགས་ཀྱི་བོན་གྱི་སྣོད་བྱེད་ལ། ནམ་མཁའ་ནི་གཟུགས་མེད་པ་ཡིད་ཀྱི་
བོན་གྱི་སྣོད་བྱེད་དོ། །ཀུན་ལ་ཁྱབ་པར་སྟོན་པ་ནི། བོན་གྱི་ལས་ཀྱི་སྐྱེ་མཆེད་ཡིན།



མཛོད་ལྷ་འགྲེལ།
ཞེས་པ། ཡིད་བྱ་བ་བྱེད་པའི་བོན་གྱིས། འཁོར་བ་དང་མྱ་ངན་ལས་འདས་པའི་བོན་
དང་། འདུས་བྱས་དང་འདུས་མ་བྱས་ཀྱི་བོན་ཐམས་ཅད་ལ། ཀུན་ལ་ཁྱབ་ཀྱང་རྒྱས་
པར་སྟོན་པས། བོན་གྱི་ལས་ཏེ། དེ་དེ་བཞིན་དུ་བོན་རྒྱས་པར་སྐྱེ་ཞིང་མཆེད་པས།
བོན་གྱིས་སྐྱེ་མཆེད་ལས་ཞེས་བྱའོ། །སྲིད་པའི་མཛོད་ཕུགས་ལས། སྐྱེ་མཆེད་བསྟན་
པ་སྟེ་གནས་བཅུ་གཅིག་པའོ།། །།
ཞང་ཞུང་སྐད་དུ། ཀོང་ས་སུམ་པའི་མུ་གུང་སལ། བོད་སྐད་དུ། རྒྱ་ཆེ་ཁམས་ནི་
གསུམ་གྱི་མཛོད་བཤད་དོ། །ཞེས་པ། སྤྱིར་སྣང་སྲིད་ཀྱི་ཁམས་ཐམས་ཅད་གཞལ་ཞིང་
དཔག་པ་ལས་འདས་པས་རྒྱ་ཆེ་ལ་ཟབ་ཅིང་གཏིང་རིང་པའི་ཁམས་སོ། །འདོད་པ་
དང་གཟུགས་དང་གཟུགས་མེད་པ་དང་ཁམས་གསུམ་དུ་འདུས་པས་ན་གསུམ་མོ། །དཔེར་
ན་ས་བདག་རྒྱལ་པོའི་དཀོར་མཛོད་ལྟ་བུ་སྟེ། ཐམས་ཅད་མ་ཚང་པ་མེད་པས་མཛོད་
དོ། །ཅིར་ཡང་བྱེད་པ་མེད་པ་ལས། །རང་གི་མཚན་ཉིད་འཛིན་ཕྱིར་ཁམས། །ཞེས
པ། ཅིར་ཡང་ནི་གོ་༼གང༽ངམ་སུ་ཡང་ངམ་ཅིར་ཡང་མེད་པའོ། །དེ་མེད་པས་དེ་
དག་བྱས་པ་མེད་དེ། ཅི་ལྟར་ཞེ་ན། སྣང་ཞིང་སྲིད་པས་བསྡུས་པ་ཐམས་ཅད། དང་པོ་
ཆགས་པ་ནས། བར་དུ་གནས་པ་དང་། ཐ་མར་འཇིག་པ་ཡན་ཆད། སྤྱི་མཐུན་ལས་ཀྱི་
སྲིད་པའོ། །རང་རང་གི་མཚན་ཉིད་ཅི་ལྟར་ཞེ་ན། དེ་ཡང་ཕྲུ་སྐོས་ཀྱི་བྱས་པ་ལྟ་བུ་མ་
ཡིན་ཏེ། བྱེད་པ་མེད་ཀྱང་དེ་དག་རང་གི་རང་བཞིན་ཏེ། མེ་ཚ་བ་དང་ཆུ་རློན་པ་དང་
རླུང་ཡང་པ་དང་ས་སྲ་བ་དང་། ནམ་མཁའ་གསལ་ལ་རང་བཞིན་མེད་པའི་མཚན་
ཉིད་དམ་རང་བཞིན་སོ་སོར་རང་རང་འཛིན་པའི་ཕྱིར་ཡང་ཁམས་སོ། །དེ་དག་ན་
གནས་པའི་བཅུད་ཀྱི་སེམས་ཅན་ཡང་། བྱེད་པ་མེད་ལ་རང་རང་གི་མཚན་ཉིད་ཅི་



i24
སངས་རྒྱས་གཡུང་དྲུང་བོན་གྱི་དཔེ་ཚོགས།
ལྟར་ཞེ་ན། སྤྱིར་ཁམས་གསུམ་ན་གནས་པའི་སྐྱེ་འགྲོ་ཐམས་ཅད་ནི། རྒྱུ་རྐྱེན་འབྲས་
བུ་གསུམ་ལས་སྲིད་དེ། རྒྱུ་བསྟན་༼བསམ་གཏན༽གྱི་རིམ་པ་ལས་རྐྱེན་བརྩོན་
འགྲུས་བྱས་པས། འབྲས་བུ་ལྷའི་རིམ་པར་སྐྱེས་པའོ། །རྒྱུ་དགེ་བཅུའི་རིམ་པ་ལས་
རྐྱེན་བརྩོན་འགྲུས་བྱས་པས། འབྲས་བུ་མི་ཡི་རིགས་ཀྱི་རིམ་པར་སྲིད་པའོ། །རྒྱུ་ཉོན་
མོངས་པ་ཟུག་རྔུ་དང་གདུག་རྩུབ་ཀྱི་རིམ་པ་ལས། རྐྱེན་རྣམ་པ་འཚེ་བར་བྱས་པས།
འབྲས་བུ་བགེགས་རིགས་ལྷ་མ་སྲིན་དུ་སྲིད་དོ། །རྒྱུ་རྩ་བའི་ཉོན་མོངས་པ་དྲུག་ལས།
རྐྱེན་བསད་བཅད་སེར་སྣ་བརྡུང་འཕྲོག་བྱས་པས། འབྲས་བུ་ངན་སོང་གསུམ་པོར་སྐྱེ་
བའོ། །དེའི་ཕྱིར་ན། སེམས་དེ་དག་ཐམས་ཅད་སྐྱེ་བའི་གནས་དང་། ལུས་བོང་ཆ་ཡི་
ཚད་དང་། ཁ་བྱད་དང་། གཟུགས་མི་འདྲ་བ་དང་། ཚེ་ཚད་དང་། བསོད་ནམས་དང་།
བསམ་པ་དང་། ཁ་ཟས་དང་། ལོངས་སྤྱོད་དང་། སྤྱོད་ལམ་ལ་སོགས་པ་ཡང་། སྤྱིར་
མི་འདྲ་མི་གཅིག་ནང་ཚན་དུ་ཡང་མི་འདྲ་མི་གཅིག་པར་གནས་པ་ནི། བྱེད་པ་མེད་
པ་ལ། ལས་དབང་གིས་རང་རང་གི་མཚན་ཉིད་འཛིན་པའོ། །ལྷ་ལ་སོགས་པའི་དགེ་
བ་ཅན་རྣམས། མི་ལ་སོགས་པའི་བཟོད་པ་ཚུལ་ཁྲིམས་ཅན་རྣམས་སྐྱིད་པའི་མཚན་
ཉིད་འཛིན། ལྷ་སྲིན་ལ་སོགས་པ་གདུག་རྩུབ་ཅན་རྣམས། བདེ་དོགས་གདུག་རྩུབ་
ཀྱི་མཚན་ཉིད་འཛིན། དམྱལ་བ་ལ་སོགས་མཚམས་མེད་བྱས་པ་རྣམས། སྡུག་བསྔལ་
མནར་མེད་ཐེར་ཟུག་གི་མཚན་ཉིད་འཛིན་ནོ། །དེ་བཞིན་དུ་མཉམ་ཉིད་ཀྱང་མི་འདྲ་
མི་གཅིག་པ་སོ་སོར་འཛིན་པའི་ཕྱིར་ཁམས་ཞེས་བྱའོ། །སྣང་སྲིད་ཡངས་ཤིང་རྒྱ་ཆེ་
ལས། །ཡོངས་སུ་ཐ་དད་ཕྱིར་ཡང་ཁམས། །ཞེས་པ། དེ་ལས་ཡང་གཉིས་ཏེ་སྣང་བ་ཕྱིའི་
ཡུལ་ཡངས་ཤིང་རྒྱ་ཆེ་བ་ནི། འཇིག་རྟེན་གྱི་ཁམས་འདི་ཡང་། ཡན་མན་ནས་བལྟས་



མཛོད་ལྷ་འགྲེལ།
125
ན། རྒྱ་དཔེ་བརྩེགས་པ་འདྲ་བ། ཕན་ཚུན་ནས་བལྟས་ན་ཟ་འོག་བེར་ཁྱིམ་བཀྲམ་པ་
འདྲ་བ། རི་རབ་ནི་ཐོ་ཤུག་བསྒྲོངས་པ་༼ཐོ་གཟུགས་བསྒྲེང་བ༽འདྲ་བ། ཉི་ཟླ་ནི་སེག་
༼སིལ༽ཆོལ་ཕོ་བ་འདྲ་སྟེ། གླིང་ཡང་ཐེར་འབུམ། ཉི་ཟླ་ཡང་ཐེར་འབུམ། རི་རབ་
ཀྱང་ཐེར་འབུམ་གནས་སོ། །དེ་བྱེ་མ་ལ་ཉི་ཁྲི་ཆུ་རྒྱུན་གྱི་འབུམ་གནས་ཀྱང་། གང་
ག་ཀླུང་གི་བྱེ་མ་སྙེད་འདས་པ་ཀུན་གྱི་ཕ་རོལ་ནི། ཞེས་འབྱུང་བ་བཞིན། ཆུ་བོ་གང་
གའི་འགྲམ་ན་ཡོད་པའོ། །ཀླུང་གི་བྱེ་མ་དེའི་གྲངས་དང་། འཇིག་རྟེན་གླིང་གི་གྲངས་
མཉམ་པ་ཙམ་དུ་གནས་ཏེ། གང་ག་ཀླུང་གི་བྱེ་མ་རྙེད་ཅེས་བྱའོ། །འདས་པ་ཀུན་གྱི་ཕ་
རོལ་བྱ་བ་ནི། སྟོན་པ་གཤེན་རབ་ཐུགས་རྗེའི་འོད་ཀྱིས་ཁྱབ་པ་ཚུན་ཆད་ཅེས་བྱ་བ།
དེ་ཕན་ཆད་ནི་འདས་ཞེས་བྱའོ། །དེ་འདས་པའི་ཕ་རོལ་ན། གླིང་ཡང་གྲངས་ལ་འདས་
ཏེ་ཐེར་འབུམ་རི་རབ་ཀྱང་ཐེར་འབུམ། ཉི་ཟླ་ཡང་ཐེར་འབུམ་གནས་སོ། །གཞུང་ནས་
གླིང་གི་དབྱིབས་ཀྱང་། བྲེ་འུ་འདྲ་དང་། རྐང་འདྲ་དང་། པི་ཝང་འདྲ་དང་། ལྷམ་བུའི་
གཟུགས་འདྲ་དང་། གླིང་གི་དབྱིབས་ཀྱང་འདྲ་མིན་སྲིད་པར་གནས་སོ། །དེ་སྲིད་
པའི་རྒྱལ་པོའི་འཇིག་རྟེན་གྱི་ཁམས་ཡངས་ཤིང་རྒྱ་ཆེ་ལ། མཐའ་ཡོད་དམ་མེད་ཟེར་
ཏེ། མར་ལ་གསེར་གྱི་ཁབ་ཏུ་གཅིག་བསྔགས་ནས་འཕང་སྟེ་བཏང་བས། མགྱོགས་
པའི་ཚད་དཔག་ཆེན་གྱི་མདའ་འཕང་བ་བཞིན་སྐད་ཅིག་ཀྱང་མི་སྡོད་སོང་སྟེ། ད་
རུང་སླར་ལོག་སྟེ། དུས་ནམ་ཞིག་ན་བྲམ་ཟེའི་བུ་མོ་ཁྲིམས་ཉམས་མ་གཅིག་ཏུ། ནལ་
མ་ཤད་དེ་བྱས་ནས་འོང་སྟེ། དེ་ལྟ་བུ་མང་ཞིང་རྒྱ་ཆེ་བའི་ཕྱིར་ཡང་ཁམས་ཞེས་བྱའོ། །
ཡོངས་སུ་ཐ་དད་དེ་ནི། གླིང་དང་རི་རབ་ཉི་ཟླའི་རྣམ་པ་ཐེར་འབུམ་ཙམ་དུ་གནས་པ་
དེ་དག་དབྱིབས་དང་། ཁ་དོག་དང་རྣམ་པ་གང་ཡང་ཡོངས་སུ་ཐ་དད་དེ། དེ་ཅི་ལྟར་



126
སངས་རྒྱས་གཡུང་དྲུང་བོན་གྱི་དཔེ་ཚོགས།
ཞེ་ན། ལ་ལ་ན་འཇིག ལ་ལ་ན་སྟོང་། ལ་ལ་ན་ཆགས། ལ་ལ་ན་གནས་པས། སོ་སོ་སྟེ་
ཡོངས་སུ་ཐ་དད་དོ། །དེ་བཞིན་ཏུ་ནང་གི་སྲིད་པ་ཡོངས་སུ་མང་ཞིང་རྒྱ་ཆེ་ལ་ཡོངས་
སུ་ཐ་དད་དེ། མང་པོའི་ཚད་ནི་ཉི་ཟེར་གྱི་རྡུལ་ལམ། ཆུའི་ཉག་མ་ཙམ་གནས་ཏེ། རྒྱ་
ཆེ་བའི་ཚད་ནི། ནམ་མཁས་ཁྱབ་པ་ཙམ་དུ་སྲིད་པའི་སེམས་ཅན་གྱིས་ཁྱབ་པས། རྒྱ་
ཆེ་བྱའོ། །དེ་དག་ཀྱང་ཡོངས་སུ་ཐ་དད་དེ། བསམ་པ་མི་འདྲ་མི་གཅིག་པས། སྤྱོད་
པའམ་བྱེད་པའི་ལས་ཀྱང་མི་འདྲ་མི་གཅིག་སྟེ། ཞེན་པའི་བག་ཆགས་ཀྱང་མི་འདྲ་
མི་གཅིག་པས། སྨིན་པའི་འབྲས་བུ་ཡང་། སྐྱེ་གནས་དང་། གཟུགས་དང་། གཟུགས་
བྱད་དང་། བསམ་པ་དང་། སྤྱོད་པ་དང་། གོས་ཟས་དང་། བསོད་ནམས་དང་། ཚེ་ཚད་
དང་། ལོངས་སྤྱོད་དང་། སླར་འཆི་བའི་འབྲས་བུ་ཡང་། མི་འདྲ་མི་གཅིག་སྟེ། ལ་ལ་
ལས་ཀྱིས་སངས་རྒྱས། ལ་ལ་ལས་ཀྱིས་མཐོ་རིས་ཀྱི་རིམ་པར་སྐྱེ། ལ་ལ་ལས་ཀྱིས་
ངན་སོང་གི་རིམ་པར་སྐྱེ་བའི་ཕྱིར་ཡང་། སོ་སོ་སྟེ་ཡོངས་སུ་ཐ་དད་པའོ། །སྣོད་བཅུད་
ལ་དེ་བཞིན་སྦྱོར་ཞེས་བྱ་བ་ནི། དེ་བཞིན་སྦྱོར་ཏེ་བཤད་པའོ།།
གསུམ་ནི་འབྱུང་བ་དབང་པོའི་ཁམས། །ཞེས་པ། ཁམས་གསུམ་ནི་འབྱུང་
བ་ཕྱིའི་ཁམས་དང་། དབང་པོ་ནང་གི་ཁམས་དང་། སྲིད་པ་སེམས་ཅན་ཁམས་དང་
གསུམ་དུ་བཤད་པའོ། །སེམས་ཅན་ལས་ཀྱི་དབང་གིས་ཀྱང་། །འཇིག་ཆགས་སྟོང་
གནས་བཞི་འབྱུང་བས། །བསྐལ་པ་ཆེན་པོ་བཞི་རུ་འགྱུར། །ཞེས་པ། དེ་ལ་སྤྱིར་
འཇིག་རྟེན་ཆགས་ཀྱི་སྲིད་པ་ལས། ལས་རྣམ་པ་གསུམ་སྟེ། སྟོན་པའི་ཐུགས་རྗེའི་
ལས་དང་། སེམས་ཅན་གྱི་ལས་དང་། སྤྱི་མཐུན་གྱི་ལས་དང་གསུམ་སྟེ། སྟོན་པའི་
ཐུགས་རྗེ་ལ་འབྲི་བཀོལ་དང་ཟད་པ་མི་མངའ་ཡང་། དུས་དང་ལས་ཀྱི་སེམས་ཅན་



མཛོད་ལྷ་འགྲེལ།
127
མ་གྱུར་བའི་དུས་དང་། སེམས་ཅན་རྣམས་ཀྱི་ལས་ཀྱི་ཆ་ཟད་ཅིང་ཉམས་པར་འགྱུར་
བ་དང་། སྤྱི་མཐུན་གྱི་ལས་ཀྱི་དབང་གིས་འཇིག་ཆགས་སྟོང་གནས་ཀྱི་བསྐལ་པར་
འབྱུང་བར་འགྱུར་ཏེ། སེམས་ཅན་ལས་ཀྱི་དབང་གིས་ཀྱང་། །འཇིག་ཆགས་སྟོང་
གནས་བཞིར་འབྱུང་བ། །བསྐལ་པ་ཆེན་པོ་བཞི་རུ་འགྱུར། །ཞེས་པ། སེམས་ཅན་ནི་
གང་ལ་ཡང་སེམས་པའམ་དྲན་པ་ཅན་ཏེ། ལས་གཉིས་ཏེ་དགེ་དང་སྡིག་གོ །དགེ་
བའི་༼ལས༽ནི་བསོད་ནམས་དང་ཚེ་རིང་དུ་འགྲོ་བ་དང་། དབང་ཐང་སྐྱེའོ། །སྡིག་
པ་ནི་དེ་ལས་བཟློག་པ་སྟེ་བསོད་ནམས་ཆུང་བར་འགྱུར་རོ། །དེའི་དབང་གིས་འཇིག་
པ་འབྱུང་སྟེ། དེ་ཡང་འཇིག་པ་ནི། ནད་མུག་མཚོན་དང་གསུམ་གྱིས་ནང་འཇིག་པ་
ཡང་། གོང་དུ་གདུག་སེམས་པ་མང་དུ་བྱས་པའི་དབང་གིས། མཚོན་གྱི་བསྐལ་པས་
འཆི་བར་འགྱུར་བའོ། །གོང་དུ་ཕར་འདོད་པ་ཆགས་པ་ཞེན་སེམས་བྱས་ལ། ཚུར་
སེར་སྣ་འཇུར་གེགས་བྱས་པའི་དབང་གིས། མུ་གེའི་བསྐལ་པས་འཆི་བར་འགྱུར་
བའོ། །དེ་ལྟ་བུ་གསུམ་གྱིས་ནང་གི་སྲིད་པ་དམྱལ་བ་ཡན་ཆད་འཇིག་པར་འགྱུར་
རོ། །དེ་ལྟར་ན་སྟོང་ཕྱི་འཇིག་པ་ཡང་། སྲིད་པ་ལས་དང་བསམ་པའི་དབང་གིས་
ཏེ། བསམ་པ་ལ་ཞེ་སྡང་མེ་འབར་བ་འདྲ་བས་གཞན་གྱིས་བསམ་པ་བསྲེག་པ་དང་།
སྤྱོད་པས་དངོས་སུ་རྩི་ཤིང་ནགས་ཚལ་ལ་སོགས་བསྲེག་པས། དེ་དག་ལ་གནས་པའི་
སེམས་ཅན་དང་། སེམས་ཅན་གང་དག་གནས་པའི་རྟེན་ཐམས་ཅད་བསྲེག་པའི་
དབང་གིས། མེའི་བསྐལ་པས་ཕྱིའི་བསྐལ་པ་བསྲེག་སྟེ་འཇིག་པའོ། །སྲིད་པའི་བསམ་
པ་འདོད་ཆགས་ཆུ་ལྟར་གཡོ་བ་ནི། ཡུལ་ཁམས་དང་རྒྱལ་ཁམས་ལ་ཆུ་ལྟར་གཡོ་
འདོད་བྱས་པའི་དབང་དང་། དངོས་པོ་སྤྱོད་པས་ཆུ་བོ་ཆེན་པོ་དང་། ཆུ་བྲན་གལ་



12
སངས་རྒྱས་གཡུང་དྲུང་བོན་གྱི་དཔེ་ཚོགས།
བསྒྱུར་བའི་བསྐལ་པ་ཕྲ་མོ་བྱས་པའི་དབང་གིས། ཆུའི་བསྐལ་པ་འབྱུང་བའོ། །ཡང་
སྲིད་པའི་བསམ་པས། ང་རྒྱལ་དང་ཕྲག་དོག་རླུང་ལྟར་ལྡང་བའི་བསམ་པས། གཞན་
དག་རླུང་ལ་བསྐུར་བའི་བསམ་པ་དང་། འཕྱགས་སྨྲས་༼ཕྱག་མས༽གདབ་པའི་
བསམ་པ་བཏང་བ་དང་། དངོས་སུ་སྤྱོད་པས་ཀྱང་། ཡུལ་ཞིང་དང་ཡུལ་ཕུག་དང་
བསོད་ནམས་དང་དབང་ཐང་ཀུན། རླུང་གིས་ཕྱག་པ་བཞིན་བྱས་པའི་དབང་གིས།
རླུང་གི་བསྐལ་པ་སྲིད་པ་ཕྱི་ཆགས་པའོ། །ཆགས་པའི་སྲིད་པ་ཡང་། སེམས་ཅན་
ལས་ཀྱིས་དབང་གིས་ཏེ། བསམ་པ་དང་སྤྱོད་པ་ཆགས་པ་དང་གནས་པ་དང་། བརྟེན་
པའི་བསམ་སྤྱོད་བྱས་པའི་དབང་གིས། ནང་སྲིད་པ་དང་ཕྱི་སྣང་བ་ཆགས་པར་འགྱུར་
བའོ། །ཞིག་པའི་བར་དེར་སྟོང་པ་ཡང་། །སེམས་ཅན་ལས་ཀྱི་དབང་གིས་ཏེ། །རང་དང་
གཞན་ལ་མེད་པ་དང་། སྟོང་པ་དང་། བརླག་པར་དགའ་བའི་བསམ་པ་དང་སྤྱོད་པ་
བྱས་པའི་དབང་གིས་སྟོང་པའོ། །གནས་པ་ཡང་དེ་བཞིན་ཏེ། བསམ་སྤྱོད་འཇམ་པར་
བསྟན་པ་གནས་པ་དང་མི་གཡོ་བའི་བསམ་སྤྱོད་ཀྱིས་དབང་གིས། གནས་པར་འགྱུར་
བ་ཡིན་ནོ། །དེ་ལྟ་བུའི་བཞི་ལ་ནི་བསྐལ་པ་ཆེན་པོ་བཞི་ཞེས་བྱའོ། །དང་པོ་མེས་ཚིག་
གཉིས་པ་ཆུས། །བསམ་གཏན་གསུམ་པ་རླུང་གིས་འབུད། །བར་དུ་སྟོང་པའི་རང་
བཞིན་ཡིན། །ཞེས་པ། དང་པོ་མེའི་བསྐལ་པ་དེ་བཞིན་འབར་བས་བསམ་གཏན་དང་
པོའི་གནས་མན་ཆད་འཇོམས་པར་བྱེད་པའོ།།
གཉིས་པ་ཆུའི་བསྐལ་པ་ཆེན་པོས་ཚད་མེད་འོད་ཡན་༼མན༽ཆད་འཁྱུད་
པར་བྱེད་དོ། །བསྐལ་པ་གསུམ་ནི་རླུང་དགུའི་བསྐལ་པས། བསམ་གཏན་གསུམ་པ་
ཚད་མེད་དགེ་མན་ཆད་ཕྱག་གོ །བར་དུ་དེ་བཞིན་སྟོང་པར་གནས་སོ། །མཁའ་ལ་



མཛོད་ལྷ་འགྲེལ།
129
རླུང་ཆགས་མེ་ཆུ་གསེར། །ཡེ་ཡོད་ནམ་མཁའ་སྤྱི་ཁྱབ་གསལ། །ཞེས་པ། ཡེ་ནས་སྲིད་
པའི་སྲིད་པ་གཞི་གནས་ནི་ནམ་མཁའ་སྟེ། དེའི་ངང་ངམ་རང་བཞིན་ལས། སྲིད་
པ་རླུང་འཇམ་པ་གླིང་ནག་པོ་གཡུང་དྲུང་མི་འགྱུར་བའི་འཁོར་ལོ་ཆགས་སོ། །ནམ་
མཁའི་བྱིན་རླབས་དང་དེའི་ནུས་མཐུ་ལས། སྲིད་པའི་མེ་འཇམ་དམར་པོ་པད་མ་
འདྲ་བ་ཆགས་སོ། །ནམ་མཁའི་བྱིན་རླབས་དང་མེ་ཡི་ནུས་པ་ལས། སྲིད་པའི་ཆུ་
འཛམ་གླིང་སྔོན་པོ་རིན་པོ་ཆེ་ལྟར་འཁྱིལ་པ་ཆགས་སོ། །ཡང་ནམ་མཁའི་བྱིན་རླབས་
དང་ཆུའི་ནུས་པ་ལས། གསེར་གྱི་ས་གཞི་སྣང་སྲིད་ཐེག་པར་ཆགས་སོ། །མཁའ་གསལ་
བ་སེམས་ཀྱི་དཔེ་སྟེ། སྣང་སྲིད་ཡོངས་སུ་སྤྱི་ཁྱབ་པས་གསལ་ལ་གོ་ཕྱེ་བར་གནས་
པའོ། །དེ་ལས་རི་རབ་གླིང་བཞི་དང་། །གླིང་ཕྲན་རི་བདུན་ཁོར་ཡུག་ལྕགས། །ཞེས་པ།
དེ་ལས་ནི་གང་ལས་ཞེ་ན། འོག་གི་འབྱུང་བ་ཆེན་པོ་བཞིའི་རྒྱུ་ལས། རི་རབ་ལྷུན་པོ་
ཆགས་པ་སྟེ། ཤར་ཕྱོགས་ཀང་ཀ་ཤེལ་ལས་གྲུབ་སྟེ་ནམ་མཁའ་གསལ་བའི་ཕྱིར། ལྷོ་
ཕྱོགས་བེ་དུ་རྒྱ་༼བཻཌཱུརྱ༽ནི་གཡུ་ལས་གྲུབ་སྟེ་ཆུའི་རྒྱུ་ལས་གྲུབ་པའོ། །བྱང་ཕྱོགས་
ཨུན་འདྲ་ལྕང་གུ་༼ ཨིན་ཏྲ་ལྗང་ཁུ༽སྟེ་རླུང་གི་རྒྱུ་ལས་གྲུབ་པའོ། །དབུས་ཕྱོགས་ནི་
མར་༼ཞི༽ལ་སེར་ལས་གྲུབ་སྟེ་ས་ཡི་རྒྱུ་ལས་གྲུབ་པའོ། །དེ་ལས་གསེར་གྱི་རི་བདུན་
དང་། རོལ་པའི་མཚོ་བདུན་གྱིས་བསྐོར་བ་གྲུབ། དེའི་ཕྱོགས་བཞིར་ས་ཡི་ལ། གླིང་
བཞི་དང་གླིང་ཕྲན་བརྒྱད་ཀྱིས་བསྐོར་བ་ཆགས་སོ། །གླིང་བཞི་གླིང་ཕྲན་མཚོ་གསུམ་
གྱི་ཐ་མ་ཟངས་རི་ལྕགས་རིས་བསྐོར་བ་ཆགས་སོ། །ཀུན་བསྐྱེད་རིན་ཆེན་འབྱུང་བའི་
ཁམས། །ཞེས་པ། ཕྱི་སྣང་བ་དང་ནང་སྲིད་པ་དང་ཀུན་བསྐྱེད་པའི་རྒྱུ་ནི། ནམ་མཁའ་
རིན་པོ་ཆེ་ལས་འབྱུང་བ་རིན་པོ་ཆེ་སྣ་བཞི་གྲུབ། འབྱུང་བ་བཞི་ལས་ཐམས་ཅད་གྲུབ་



130
སངས་རྒྱས་གཡུང་དྲུང་བོན་གྱི་དཔེ་ཚོགས།
པས། ཕྱི་འབྱུང་བ་ལྔ་ཡི་ཁམས་ཞེས་བྱའོ། །དེ་ནི་འབྱུང་བའི་ཁམས་བསྟན་པའོ།།
ད་ནི་གཉིས་པ་རྟོགས་བྱེད་དབང་པོའི་ཁམས་བསྟན་ཏེ། ཀུན་རྟོགས་དབང་
བྱེད་དབང་པོའི་ཁམས། །ཞེས་པ། ཡུལ་དྲུག་པོ་ཀུན་ལ་དབང་བྱེད་པ་ནི་དབང་པོ་
དྲུག་སྟེ། ཆོད་ནས་རྟོགས་པར་བྱེད་པ་ནི་རྣམ་པར་ཤེས་པ་དྲུག་གོ །ཁམས་ནི་གསལ་
བ་ཡུལ་གྱི་ཁམས་དབང་བྱེད་དབང་པོའི་ཁམས། རྟོགས་པ་ནི་རྣམ་ཤེས་ཁམས་ཞེས་
བྱའོ། །མིག་ནི་གསལ་བྱེད་སྒྲོན་མའི་ཁམས། །ཞེས་པ། ལྟ་བར་བྱེད་པའི་མིག་མཐོང་
བར་བྱེད་པའི་ཡུལ་ཏེ། དཔེར་ན་སྒྲོན་མེ་ལྟ་བུ་སྟེ། སྒྲོན་མེས་ཀྱང་མུན་ནག་གསལ་
བར་བྱས་ཏེ་མཐོང་བ་ལྟ་བུའི་ཁམས་སོ། །གཟུགས་ནི་སྣང་ཡོར་དངོས་པོའི་ཁམས། །ཞེས་
པ། མིག་གི་གཟུགས་སུ་རུང་པ་ནི་གཟུགས་སྟེ་སྣང་བ་ཡུལ་ཡོར་བ་དབྱིབས་དངོས་
པོ་ནི་མཚན་མའི་ཁམས་སོ། །རྣམ་ཤེས་ཀུན་གསལ་གོ་འབྱེད་ཁམས་ཞེས་པ། ཡུལ་གྱི་
རྣམ་པར་ཤེས་པས་ཡུལ་གསལ་བར་རྟོགས་པས་གསལ་བའི་ཁམས་སོ། །རྣམ་པ་ཀུན་
གསལ་སྒྲ་འགྱུར་ཁམས། །ཞེས་པ། ཉན་པས་རྣ་བ་སྟེ་ཡུལ་ཀུན་ལ་དབང་པོ་ཤིན་དུ་
གསང་བའོ། །སྒྲའི་བྱེ་བྲག་གྱུར་ཚད་དབང་བྱེད་པས་ཁམས་སོ། །སྒྲ་ནི་རྟོགས་ཆེན་
དངོས་མེད་ཁམས། །ཞེས་པ། མཉན་དུ་རུང་བས་སྒྲ་སྟེ། དབང་པོ་སྒྲ་ཡི་བྱེ་བྲག་རྒྱུ་
ཆེན་པོ་གྲགས་ལ་དངོས་པོ་མེད་པར་རྟོགས་པས་ཁམས་སོ། །རྣམ་ཤེས་ཀུན་གྲགས་
གོ་འབྱེད་ཁམས། །ཞེས་པ། སྒྲའི་རྣམ་པ་ཤེས་པ་གསལ་པོས་ཀུན་ཏུ་གྲགས་པ་སྒྲ་
ཚོགས། རྟོགས་པས་གོ་འབྱེད་པའི་ཁམས་སོ། །སྣ་ནི་དྲི་ཚོགས་ངད་ལྡན་ཁམས། །ཞེས་
པ། དྲི་ཚོགས་སྣོམ་པས་སྣ་སྟེ། དབང་པོ་གསལ་པོས་དྲི་ངད་ཀྱི་ཚོགས་ལ་དབང་བྱེད་
པའི་ཁམས་སོ། །དྲི་ནི་ཀུན་བསྐྱེད་ཡིད་འོང་ཁམས། །ཞེས་པ། ཚོར་དུ་རུང་བས་དྲི་



མཛོད་ལྷ་འགྲེལ།
13]
སྟེ། ཀུན་བྱེ་བྲག་ཡིད་ཀྱི་ཡུལ་དུ་བསུང་པའི་དྲིའི་ཁམས་སོ། །རྣམ་ཤེས་ངད་ལྡན་
གོ་འབྱེད་ཁམས། །ཞེས་པ། ཡུལ་གྱི་རྣམ་པ་ཤེས་པ་གསལ་པོས། ངད་ལྡན་པའི་དྲི་
ཚོགས་ལ་གསལ་བར་རྟོགས་པས་གོ་འབྱེད་པའི་ཁམས་སོ། །ལྕེ་ནི་རོ་མྱོང་སྲོག་
འཛིན་ཁམས། །ཞེས་པ། མྱོང་པས་ན་རོ། རོ་ཡི་བྱེ་བྲག་མྱོང་ཞིང་སྲོག་འཛིན་པ་ལ་
དབང་བྱེད་པས་དབང་པོའི་ཁམས་སོ། །རོ་ནི་སྐྱེད་འབྱིན་གདང་རླན་ཁམས། །ཞེས་
པ། མྱོང་དུ་རུང་པས་རོ་སྟེ། མྱངས་པས་དབང་པོ་ལ་སྐྱེ་ཞིང་བདའ་བ་དང་རོ་འབྱིན་
པས། བདའ་རླན་ཁམས་སོ། །རྣམ་ཤེས་རོ་མཆོག་གོ་འབྱེད་ཁམས། །ཞེས་པ། ལུས་ཀྱི་
རྣམ་པ་ཤེས་པ་གསལ་པོས་རོ་མཆོག་ཀུན། རྟོགས་པས་གོ་འབྱེད་ཁམས་སོ། །ལུས་ནི་
བཞི་བསྡུས་ཁམས་ཞེས་སོ། །ལུས་ནི་ལུས་ཕྱིར་ལུས་ལ་སྟེ། འབྱུང་བ་བཞི་བསྡུས་པས།
ལུས་ལ་དབང་པོ་ཀུན་བརྟེན་ནས། ཀུན་སྡུད་ཁམས་སོ། །རེག་ནི་ཀུན་ཚོགས་ཡིད་དང་
ལྡན། །ཞེས་པ། ཚོར་དུ་རུང་བའི་རེག་པ་སྟེ། ཡུལ་གྱི་རྣམ་པ་ཀུན་ཚོར་བའི་ཡིད་དང་
ལྡན་པས། ཡིད་ལྡན་ཁམས་སོ། རྣམ་ཤེས་འཇམ་རྩུབ་གོ་འབྱེད་ཁམས། །ཞེས་པ། ཡུལ་
གྱི་རྣམ་པ་ལ་ཤེས་རབ་དག་པས། འཇམ་རྩུབ་ཀྱི་བྱེ་བྲག་གསལ་བར་རྟོགས་པས། གོ་
འབྱེད་ཀྱི་ཁམས་སོ། །ཡིད་ནི་འགྲོ་མགྱོགས་ཐམས་ཅད་ཁམས། །ཞེས་པ། ཡིད་ལ་བྱེད་
ལས་ཡིད་དེ། ཡིད་ཀྱི་རྟ་ཕོ་འགྲོ་ལ་མགྱོགས་པས། ཐམས་ཅད་ཀྱི་ཁོང་དུ་འགྲོ་བས།
ཡིད་མགྱོགས་ཁམས་སོ། །བོན་ནི་བདེ་ལྡན་ཀུན་འདུས་ཁམས། །ཞེས་པ། ཀུན་དང་
མཐུན་པ་ཀུན་ལ་ཁྱབ་པའི་ཕྱིར་ན་བོན་ནོ། །སྡུག་བསྔལ་མེད་པས་བདེ་དང་ལྡན། །ཡིད་
ཀྱི་འཁོར་ཀུན་འདུས་པས་ཁམས། །ཞེས་བྱའོ། །རྣམ་ཤེས་ཀུན་འདུས་གོ་འབྱེད་
ཁམས། །ཞེས་པ། ཡུལ་གྱི་རྣམ་པ་ཀུན་ཤེས་ཀྱི་རྣམ་པར་ཤེས་པས། ཀུན་ལ་སྐྱོབས་པས་



132
སངས་རྒྱས་གཡུང་དྲུང་བོན་གྱི་དཔེ་ཚོགས།
ཀུན་འདུས་ལ། གསལ་བར་རྟོགས་པས་གོ་འབྱེད་ཁམས། །ཞེས་བྱའོ། །དབང་ཆེན་
དྲུག་འདུས་ཀུན་རྟོགས་ཆེ། ཞེས་པ་ཡུལ་ཐམས་ཅད་ཡུལ་དྲུག་ཏུ་འདུས། དབང་པོ་
དྲུག་པོ་དབང་དུ་བསྡུས་པ་ལ། རྣམ་ཤེས་དྲུག་གི་རྟོགས་པ་ཆེན་པོར་གྱུར་པས། དྲུག་
འདུས་རྟོགས་པ་ཆེ་ཞེས་བྱའོ། །དབང་པོ་ཁམས་བསྟན།
ད་ནི་གསུམ་པ་སེམས་ཅན་གྱི་ཁམས་བསྟན་པ། འབྱུང་རྒྱུ་དབང་པོའི་རྐྱེན་
འཛོམས་པས། །སེམས་ཅན་ཁམས་ནི་གསུམ་དུ་གནས། །ཞེས་པ། འབྱུང་བ་བཞིའི་
རྒྱུས་དབང་པོ་དབང་རྟེན་དང་བཅས་པ་བསྐྱེད་པའི་རྐྱེན་འཛོམས་པས། བསྐྱེད་པ་
སེམས་ཅན་གྱི་ཁམས་སུ་གནས་པ་ལ་གསུམ་མོ། །གཟུགས་མེད་མིང་བཞི་ལ་བརྟེན་
པའི། །ཁམས་ནི་བཞི་རུ་བསྟན་པ་སྟེ། །ཞེས་པ། གཟུགས་མ་ཡིན་པ་ཅིའི་ཕྱིར་ཞེ་ན།
སྤྱིར་སེམས་ཅན་ཐམས་ཅད་ཀྱང་བསམ་པ་ལ་
པ་ལ་གནས་པ་སྟེ། འདོད་པའི་བསམ་པ་
འདོད་པ་དང་བཅས་པའོ། །གཟུགས་ཁམས་ཀྱི་བསམ་པ་འོད་ཀྱི་གཟུགས་ལ་གནས་
པའོ། །དེ་ལྟ་བས་ན། བསམ་པ་རྣམས་ནམ་མཁའ་ལ་སོགས་པ་དངོས་པོ་མེད་པར་
གནས་པས། གཟུགས་མ་གྲུབ་སྟེ་གཟུགས་མེད་པའོ། །མེད་པའི་མེད་པ་ལ་བརྟེན་པའི་
ཕྱིར་མེད་པའི་མཚན་གཞིར་བཏགས་པའོ། །ཁམས་ཀྱང་མེད་པའི་མཚན་ཉིད་འཛིན་
པའི་ཕྱིར་རང་འཛིན་གྱི་ཁམས་དང་། དེ་ལྟ་བུའི་རྒྱ་ཆེན་པོར་གནས་པས་ཀྱང་རྒྱ་
ཆེའི་ཁམས་སོ། །བཞི་ནི་གྲངས་བཞི་ལ་གནས་པའོ། །ནམ་མཁའ་སྐྱེ་མཆེད་ཁེངས་པ།
གོང་དུ་སྨོས་པ་བཞིན་སེམས་ཅན་གྱི་བསམ་པ་འདོད་པ་ལྔ་དང་རབ་ཏུ་ལྡན་པར་
གནས་པས། འདོད་པའི་ཁམས་ཀྱི་སེམས་ཅན་དུ་སྐྱེ་བ་སྟེ། སེམས་ཅན་ལ་ལ་ཞིག་
གིས་དེ་དམན་པའི་སྡིག་པར་མཐོང་ནས་དེའི་བསམ་པ་སྤང་སྟེ། བསམ་པ་འོད་ཀྱི་



མཛོད་ལྷ་འགྲེལ།
133
བསམ་པ་ལ་གནས་པར་བྱས་པས། འོད་མངོན་དུ་གྱུར་པ་སྟེ། འོད་ལས་གཟུགས་སུ་
གྲུབ་པས་གཟུགས་ཁམས་ཀྱི་ལྷ་སྐྱེའོ། །དེ་ཡང་དག་པའི་འབྲས་བུ་ཐོབ་པར་མཐོང་སྟེ།
སེམས་ཅན་ལ་ལ་ཞིག་གིས། བསམ་ཙམ་དག་དྲི་མ་དང་བྲལ་བར་བསམ་པས།
གནས་ལྔའི་ལྷར་སྐྱེས་ཏེ། ཕྱིའི་དབང་པོ་ནི་བཀག་ནང་གི་འདུ་ཤེས་དང་དུ་བླངས་
པས། དེ་ཤིན་དུ་ཡང་མི་བདེ་བའི་ལྷར་གྲུབ་བོ། །དེས་ཀྱང་ཡང་དག་པའི་འབྲས་བུ་
ཐོབ་པར་མཐོང་སྟེ། ལ་ལ་ཞིག་གིས། ཡང་སེམས་ཅན་དེ་དག་རྣམས་ཀྱིས་བསམ་པ་
དེ་ལྟར་བསམ་པས། འབྲས་བུ་དེ་ལྟར་ཡང་ཐོབ་ནས་འདུག་སྟེ། དེ་ཀ་ཡང་དག་པའི་
འབྲས་བུ་ཐོབ་པ་མ་ཡིན་སེམས་ནས། རང་གི་བསམ་པ་ལ་བརྟགས་ཏེ་དཔྱད་པས།
ཡང་སེམས་ནམ་མཁའ་བཞིན་སྟོང་པ་མཐའ་ཡས་པར་ཡིན་ཏེ། ཕྱིར་འཆད་པའི་
དབང་པོ་ནི་བཀག ནང་དུ་གསལ་བའི་དབང་པོ་ནི། སེམས་ནི་ནམ་མཁའ་ལྟར་སྟོང་
ལ་མཐའ་ཡས་པ་བསམ་པའི། ནམ་མཁའ་མཐའ་ཡས་ཀྱི་སྐྱེ་མཆེད་ཀྱི་ལྷར་སྐྱེས་ཏེ།
ཕྱིའི་འདུ་ཤེས་ནི་བཀག་ནང་གི་ཡིད་ཀྱི་འདུ་ཤེས་ཙམ་ལྷག་པ་འགོག་པ་བསམ་པས་
རང་གི་བསམ་པ་དེ་ལྟར་བསམ་པས་ཀྱང་རང་འཛིན་གྱིས་ཁམས་ལ། དེ་དེ་ལྟར་རྒྱ་ཆེ་
ཞིང་མཆེད་པས་ཀྱང་སྐྱེ་མཆེད་ཀྱི་ཁམས་སོ། །རྣམ་ཤེས་མཐའ་ཡས་སྐྱེ་མཆེད་ཀྱི་
ཁམས། །ཞེས་པ། ལ་ལ་ཞིག་གི་གོང་དུ་དེ་ལྟ་བུའི་བསམ་པ་བསམ་པས་ཀྱང་། ཡང་
དག་པའི་འབྲས་བུ་ཐོབ་པ་མ་ཡིན་སེམས་ཏེ། དེ་ལས་བསམ་པའི་བོག་འབྱུང་བར་
སེམས་ནས། ནམ་མཁའ་ཙམ་ཡང་མ་ཡིན་ནམ་མཁའ་དང་ཆ་འདྲ་བའི་རྣམ་པར་
ཤེས་པ་མཐའ་ཡས་པར་བསམ་ནས་རྣམ་ཤེས་མཐའ་ཡས་ཀྱི་ལྷར་སྐྱེས་ཏེ། དེས་ཀྱང་
ཡང་དག་པར་ཐོབ་པ་མ་ཡིན་ཏེ། རྣམ་པར་ཤེས་པ་ནམ་མཁའ་དང་ཆ་འདྲ་བར་
མ་
::



134
སངས་རྒྱས་གཡུང་དྲུང་བོན་གྱི་དཔེ་ཚོགས།
བསམ་པས། རང་འཛིན་མཚན་ཉིད་ཀྱི་ཁམས་ལ། དེ་ཡང་ནམ་མཁའ་ལྟར་མཐའ་
ཡས་སོ་བསམ་པས། [ནམ་མཁའ་]མཐའ་ཡས་སེམས་ཅན་གྱི་ཁམས་སོ། །ལ་ལ་ཞིག་
གིས་རྣམ་པར་ཤེས་པ་ནམ་མཁའ་དང་ཆ་འདྲ་བའི་བསམ་པ་བསྒོམ་པས། དེ་དེས་
ཀྱང་ཡང་དག་པའི་འབྲས་བུ་ཐོབ་པ་མ་ཡིན་སེམས་ནས། དེ་ལས་ཀྱང་བསམ་པའི་
བོགས་དབྱུང་པ་ལ། ཅི་ཡང་མེད་པའི་སྐྱེ་མཆེད་ཁམས། །ཞེས་པ། གོང་དུ་ནམ་མཁའ་
ལྟ་བུའི་བསམ་པ་བསྒོམ་པས་ཀྱང་སངས་མ་རྒྱས་ལ། དེ་ལས་བོགས་དབྱུང་སྟེ་རྣམ་
ཤེས་ཙམ་དུ་བསྒོམ་པས་ཀྱང་འབྲས་བུ་མ་ཐོབ་པས། དེ་གཉིས་ཀ་མ་ཡིན་ཏེ། བསམ་
པ་ནི་ཅི་ཡང་མ་ཡིན་སེམས་བསྒོམ་པས། དེ་ཡང་ཅི་ཡང་མ་ཡིན་པའི་སྐྱེ་མཆེད་དུ་
སྐྱེས་ཏེ། སངས་མ་རྒྱས་པས་ཅི་ཡང་མ་ཡིན་སེམས་པ་ནི། རང་འཛིན་གྱི་ཁམས་ལ།
ཅི་ཡང་མ་ཡིན་པ་ལ་བསམ་པ་སྐྱེ་ཞིང་མཆེད་པས་སྐྱེ་མཆེད་ཀྱི་ཁམས་སོ། །དེས་ཀྱང་
སངས་རྒྱས་པར་མ་མཐོང་སྟེ། ལ་ལ་ཞིག་གིས་དེ་ལས་བསམ་པའི་བོགས་ཕྱུང་ལ།
ཡོད་པ་ཡང་མིན་མེད་པ་ཡང་མིན་སེམས་ཏེ། ཡང་རང་སེམས་འདི་ཡོད་མིན་མེད་
མིན་དུ་འདུག་སེམས་ན། ཡོད་མིན་མེད་མིན་སྐྱེ་མཆེད་ཁམས། །ཞེས་པ། ཡོད་པ་
མིན་ཏེ་དངོས་པོར་མི་སྣང་བ་མེད་པ་མིན་ཏེ་ཤེས་རིག་ཙམ་དུ་འདུག་པས། དེ་ལ་
བསམ་པ་སྐྱེ་ཞིང་མཆེད་དེ། དེ་ལྟ་བུ་ལ་སེམས་པ་ནི་རང་འཛིན་གྱི་མཚན་ཉིད་ལ།
དེ་དག་ལ་བསམ་པ་སྐྱེ་ཞིང་མཆེད་པས་སྐྱེ་མཆེད་རྒྱ་ཆེའི་ཁམས་ཞེས་བྱའོ། །འདུ་
ཤེས་མེད་དང་སྐྱོན་སྤང་ཁྱད་ཅེས་པ། གོང་གི་བསམ་གཏན་སྐྱོན་དུ་ཚོར་བ་ནི་སྤང་།
འདུ་ཤེས་ཕྱིར་ཡུལ་ལ་འཕྲོ་བ་ནི་བཀག་ནས་ཁྱད་སྟོན་རང་གི་ཞེ་འདོད་བསྒོམ་པས།
བསམ་གཏན་ཐོག་ཏུ་མ་ཕབ་ནས། སྟོང་པ་ཟད་མེད་སྐྱེ་མཆེད་མུ་བཞིའི་སར་གོལ་



མཛོད་ལྷ་འགྲེལ།
135
བའོ། །མཚན་མ་གཟུགས་བསྟན་པ་ནི། ཁམས་ནི་བཅུ་བདུན་དག་ཏུ་གསལ། །ཞེས་པ།
སྤྱིར་གཟུགས་ཀྱི་ལྷ་ཚོགས་ཀྱིས། འདོད་ཁམས་ཀྱི་འདོད་པ་སྐྱེ་བ་ནི་སྤངས་ཏེ་མི་
གནས་པ་ལས། གནས་པའི་བསམ་པའི་རྒྱུ་ཅི་ལྟ་བུ་ཞེ་ན། བདེན་དང་ཏིང་འཛིན་བདེ་
དགའ་ལས། །ཞེས་འབྱུང་སྟེ། མཚན་མའི་ཏིང་འཛིན་བཞི་གནས་པས། འོད་ཀྱི་
གཟུགས་སུ་སྐྱེ་བ་སྟེ། གཟུགས་ཀྱང་བསམ་གཏན་གྱིས་བསྐྱེད་པར་རྫོགས་པར་
སྐྱེའོ། །གཟུགས་ཀྱང་ཁྱད་པར་དུ་བཟུང་ལ་མཛེས་པར་སྐྱེ་བས་ན། མཚན་མའི་
གཟུགས་ལ་བརྟེན་པས། གཟུགས་ཁམས་ཞེས་བྱའོ། །དེ་ཡང་ཏིང་འཛིན་གྱི་གཟུགས་
ལ་གོས་དང་ཆས་ནས་སྐྱེའོ། །མཛེས་པ་ཡང་རང་རང་གི་མཛེས་པའི་རྒྱན་ཡང་། ཏིང་
འཛིན་གྱི་འོད་ཟེར་ཅི་བཞིན་མར་སྣ་ཚོགས་པ་དང་ཆོས་ནས་སྐྱེའོ། །ཁམས་བཅུ་
བདུན་དུ་གསལ་བར་ཅི་ཕྱིར་ཞེ་ན། དེ་བསམ་པའི་ཁྱད་པར་གྱི་སྐྱེ་སྟེ། བསམ་པ་ཡང་
དགའ་བའི་བསམ་གཏན་དང་པོ་གསུམ་སྐྱེ་ལ། བདེ་བའི་བསམ་པའི་བསམ་གཏན་
གཉིས་པ་གསུམ་བསྐྱེད་ལ། བདེན་པའི་བསམ་པའི་བསམ་གཏན་གསུམ་པ་གསུམ་
བསྐྱེད་ལ། ཏིང་འཛིན་བསྟན་༼བརྟན༽པས་བསམ་གཏན་བཞི་པ་གསུམ་བསྐྱེད་པའོ། །
བསམ་པ་འཁྲུལ་ནས་སྤྱོད་པ་ལྷ་ལྔ་སྟེ། བཅུ་བདུན་ནོ། །ཁམས་ནི་རང་རང་གི་བསམ་
པ་དེ་བཞིན་ངེས་པར་འཛིན་པའི་ཕྱིར་དང་། གནས་པའི་ཁམས་རྒྱ་ཆེ་བའི་ཕྱིར་
ཁམས་འོག་མིན་གནས་ཀྱི་ལྷ་ཡི་ཁམས། །ཞེས་པ། འོག་མིན་གྱི་གཟུགས་ཅན་གང་གི་
ཡང་འོག་མི་གནས་པས། འོག་མིན་ཞེས་བྱས་ཏེ། དེས་བསམ་པ་ལ་འོག་མིན་ན་བདེ་
བར་བཞུགས་དང་མཉམ་སྟེ། བསམ་པ་གནམ་ཙམ་དུ་གནས་པས། འོག་མིན་གནམ་
གྱི་ལྷའི་ལྷ་བྱའོ། །བསམ་པ་དེ་ཙམ་དུ་རྒྱ་ཆེ་བས་འོག་མིན་ལྷའི་ཁམས་ཞེས་བྱའོ། །



136
སངས་རྒྱས་གཡུང་དྲུང་བོན་གྱི་དཔེ་ཚོགས།
སྟོབས་ཆེན་གྱ་ནོམ་ལྷ་ཡི་ཁམས། །ཞེས་པ། ཤིན་དུ་མཐོང་བའི་ལྟ་བ་བསམ་པའི་
སྟོབས་ཆེ་བས་སྟོབས་ཆེན་ཏེ། གྱ་ནོམ་པ་ནི་འོག་མ་ནི་ཡང་དག་པ་མ་ཡིན་ལ། ང་
འབྲས་བུ་འབད་པ་མེད་ཅིང་གྱ་ནོམ་པར་སྣང་སྟེ་གྱ་ནོམ་པའོ། །གྱ་ནོམ་པས་འབྲས་བུ་
ཆེན་པོ་ཐོབ་པར་སེམས་པས། གྱ་ནོམ་པའི་ལྷའི་ཁམས་ཞེས་བྱའོ། །ཤིན་དུ་མཐོང་
བའི་ལྷའི་ཁམས། །ཞེས་པ། འོག་མ་ལ་གདུང་བ་མེད་པས། ཤིན་དུ་ལྷག་པར་མཐོང་བ་
སྟེ། ཇི་ལྟར་ཞེ་ན། འདུ་ཤེས་བཀག་སྟེ་བསམ་པ་མི་གཡོ་བ་ཙམ་དུ་གནས་པས། ཀུན་
གྱི་བཀུར་གནས་དང་བསྟི་གནས་སུ་མཐོང་བའོ། །དེ་ལྟ་བུའི་བསམ་པ་ཁམས་ཆེ་བས་
ཤིན་དུ་མཐོང་བ་ལྷའི་ཁམས་ཞེས་བྱའོ། །མི་གདུང་བ་ནི་ལྷ་ཡི་ཁམས། །ཞེས་པ། མི་ཆེ་
བའི་བསམ་པ་མི་ཆེ་སྟེ། ད་དུང་བདག་ལ་གདུང་བ་ཡོད་ལ། ང་ཡི་བསམ་པ་ཉོན་
མོངས་པ་དང་། བདག་ལ་གདུང་བའི་བསམ་པ་མེད་པ་སྟེ། གྱ་ནོམ་སྣང་བའི་ཡན་
ཆད་ཟད་པ་མེད་པར་མཐོང་བས། དེ་ལས་འབད་ལ། འོག་མ་དམན་པ་ལ་མི་གདུང་
མི་སེམས་པས། མི་གདུང་བ་ལྷ་ཡི་ཁམས་ཞེས་བྱའོ། །མི་ཆེ་བའི་ལྷའི་ཁམས། །ཞེས་པ།
བསམ་གཏན་བཞི་པ་ལྷའི་བསམ་གཏན་མི་གཡོ་བ་ལས་བོགས་བྱུང་པ་སྟེ། མི་གཡོ་ལ་
གཏན་པར་བསམ་པས། འོག་མ་བས་ཉོན་མོངས་པ་མི་ཆེ་བས་མི་ཆེ་བའོ། །མི་ཆེ་བའི་
ལྷ་ཡི་ཁམས་ཞེས་བྱའོ། །གནས་ནི་གཙང་མའི་ལྷ་ལྔའོ། །ཞེས་པ། ཕྱི་ཁྲུས་དང་གཙང་
སྦྲ་ལ་དགའ་ཞིང་། ནང་གི་བསམ་པ་ཉོན་མོངས་དང་། ང་བདག་མི་དགེ་བ་ཆུང་བས་
གཙང་མ་བྱའོ། །འདུ་ཤེས་མེད་པའི་ཁྲོད་ལྟུང་པའོ། །ཞེས་པ། ཕྱིའི་དབང་པོ་ལྔའི་འདུ་
ཤེས་ནི་བཀག ནང་གི་བསམ་པའི་ཞེ་འདོད་གང་ཡིན་པ་དེ་ནི། མི་གཡོ་བརྟན་པ་ལ་
རྟག་པ་བསམ་ནས། འདུ་ཤེས་མེད་པའི་ཁྲོད་ཅེས་བྱའོ། །རྟག་པ་ཐེར་ཟུག་པའི་གནས་



མཛོད་ལྷ་འགྲེལ།
137
སུ་ལྷུང་པའོ། །འབྲས་བུ་ཆེ་བ་ལྷའི་ཁམས། །ཞེས་པ། འབྲས་བུ་ཆེ་བ་ནི་ཏིང་འཛིན་
བརྟན་པ་ལས། འབྲས་བུ་བ་སྟེ་བསམ་གཏན་གྱིས་འབྲས་བུ་ཆེ་བའི་ཡུལ་ནི། ཟག་པ་
མེད་པར་གནས་པ་སྟེ། ཏིང་འཛིན་བརྟན་པ་ཙམ་ལ་ཟག་པ་མེད་པ་ལྷའི་ཁམས་སོ། །བསོད་
ནམས་སྐྱེས་པ་ལྷ་ཡི་ཁམས། །ཞེས་པ། བསོད་ནམས་ནི་ཏིང་འཛིན་མི་གཡོ་ཙམ་ལ།
བསོད་ནམས་འོག་མ་བས་སྐྱེས་པས། བསོད་ནམས་སྐྱེས་པ་ལྷ་ཡི་ཁམས་སོ། །སྤྲིན་
མེད་འོད་ནི་ལྷ་ཡི་ཁམས། །ཞེས་པ། བསམ་གཏན་བཞི་པ་ནི་ཏིང་ངེ་འཛིན་གྱི་འོད་
ནམ་མཁའི་སྤྲིན་བཞིན་ཆགས་པ་ལ་མི་བརྟེན་ཏེ། དཔེར་ན། །སྤྲིན་མེད་པ་ནམ་
མཁའི་དཀྱིལ་ནས་ཉི་མ་ཤར་བ་བཞིན་པ་ལ་ལྷན་ནེ་གསལ་བའི་བསམ་པ་ལ་གནས་
ནས། སྤྲིན་མེད་འོད་ནི་ལྷའི་ཁམས་སོ། །བསམ་གཏན་བཞི་པ་ལྷ་ཡི་ཁམས། །ཞེས་པ།
ཏིང་འཛིན་གྱི་བསམ་པ་འོག་མ་བས་བརྟན་པས། བསམ་གཏན་ལ། གནས་བཞི་ལ་
གནས་པ་ལྷའི་ཁམས་སོ། །ཚད་མེད་དགེ་བ་ལྷའི་ཁམས་སྟོན་ཞེས་པ། གཟུགས་སྒྲ་དྲི་
རོ་རེག་ལ་སོགས་པ་འདོད་པའི་ཡོན་ཏན་ལྔ་ལ་སོགས་པ་ལ་ཆགས། སྡིག་པ་མི་དགེ་
བ་སྤངས་པས་དགེ་བ་ན། དགེ་བའི་ཚད་གཟུགས་སུ་མེད་པའི། ཚད་མེད་དགེ་ཞེས་
བྱ་བའི་ལྷ་ཁམས་སོ། །དགེ་རྒྱས་ཀྱི་ལྷ་ཡི་ཁམས་སུ་སྟོན་ཞེས་པ། སྡིག་པ་མི་དགེ་བའི་
ཚོགས་སྤངས་པས། དགེ་བའི་ཚོགས་རབ་ཏུ་རྒྱས་པས་དགེ་རྒྱས་ཞེས་བྱ་སྟེ། དགེ་
རྒྱས་ལྷའི་ཁམས་སོ། །དགེ་ཆུང་ལྷ་ཡི་ཁམས་སུ་སྟོན། །ཞེས་པ། གཟུགས་སྒྲ་དྲི་རོ་རེག་
བྱ་ལ་སོགས་པ་འདོད་པ་ལྔ་ལ་ཆགས་པ་སྤངས་ཀྱང་བསམ་པ་གོང་མ་བས་བརྟན་པ་
ཆུང་བས། དགེ་ཆུང་ལྷ་ཡི་ཁམས་སུ་སྟོན་པའོ། །བསམ་གཏན་གསུམ་པ་ལྷ་ཡི་ཁམས་
ཞེས་པ། བསམ་གཏན་བརྟན་པ་ལ་གནས་པ་སྟེ། དེ་མི་གཡོ་བ་ལ་གནས་པས་བརྟན་



138
སངས་རྒྱས་གཡུང་དྲུང་བོན་གྱི་དཔེ་ཚོགས།
ནོ། །གསུམ་པ་ལ་གནས་པ་ལྷའི་ཁམས་སོ། །ཚད་མེད་འོད་ཀྱི་ལྷའི་ཁམས་སོ། །ཚད་
མེད་འོད་ཀྱི་ལྷའི་ཁམས་སུ་སྟོན་ཞེས་པ། རྒྱུ་ལ་དགེ་བ་སྤྱོད་པ་དང་། བསམ་པ་དགའ་
བདེ་ལ་གནས་པའི་ནུས་པས། བསམ་གཏན་གྱི་འོད་ཚད་གཟུགས་སུ་མེད་པར་འོག་
མ་མཐོང་བས། ཚད་མེད་ཅེས་བྱ་སྟེ། ཚད་མེད་འོད་ལྷའི་ཁམས་སོ། །འོད་གསལ་ལྷ་ཡི་
ཁམས་སུ་སྟོན། །ཞེས་པ། གཟུགས་སྒྲ་དྲི་རོ་རེག་ལ་སོགས་པའི་འདོད་པ་ལྔའི་ཡོན་
ཏན་ནི་སྤང་བསམ་པ་དགའ་བདེ་ལ་གནས་པའི་བྱིན་རླབས་ཀྱིས། ཏིང་འཛིན་གྱི་
འོད་ཤིན་དུ་གསལ་བར་འོག་མ་བས་གསལ་བར་མཐོང་བས་འོད་གསལ་ཏེ། འོད་
གསལ་ལྷའི་ཁམས་སུ་སྟོན་པའོ། །འོད་ཆུང་ལྷ་ཡི་ཁམས་སུ་སྟོན། །ཞེས་པ། དེ་བཞིན་
དུ་ཉོན་མོངས་པ་དང་འདོད་པའི་ཆགས་པ་སྤང་སྟེ། དགེ་བ་ལ་བསམ་
དམ་པ་གནས་པས།
བསམ་གཏན་གྱི་འོད་གོང་མས་བལྟས་པས་ཆུང་པས། འོད་ཆུང་ལྷའི་ཁམས་སུ་སྟོན་
པའོ། །བསམ་གཏན་གཉིས་པ་ལྷའི་ཁམས། །ཞེས་པ། བསམ་པ་ནི་དགའ་བའི་བསམ་
པ་ལ་གནས་ལ། བརྟན་པ་ནི་དགེ་བ་ལ་གནས་པའི་བརྟེན་པ་སྟེ། བསམ་གཏན་གཉིས་
པ་ལྷའི་ཁམས་སོ། །ཚངས་པ་འབུམ་ཁྲི་ལྷའི་ཁམས་སུ་སྟོན་ཞེས་པ། ཚངས་པ་ཆེན་པོ་
ནི། འདོད་པའི་ཡོན་ཏན་ལྔ་རབ་ཏུ་ཚངས་ཏེ། དེ་ལ་ཡང་མི་གནས་པར་བསམ་གཏན་
དེ་ལ་གནས་པས་ཚངས་ཏེ་ཚིམ་པས་ཚངས་ཆེན་པོའོ། །འཇིག་རྟེན་གྱི་མེས་པོ་ཚངས་
པ་འབུམ་ཁྲི། གནས་ཏེ་བཞུགས་པའི་ལྷ་ཚོགས་པས་ཚངས་པ་ཆེན་པོ་བྱའོ། །དེས་ན་
ཚངས་པ་ཆེན་པོ་ལྷའི་ཁམས་སོ། །ཚངས་པ་འདུས་འཁོར་ལྷའི་ཁམས། །ཞེས་པ།
ཚངས་པ་ཆེན་པོའི་མདུན་ན་ཡོན་ཏན་གྱི་དགེ་བ་འདོད་ཡོན་བྱེད་པས། ཚངས་པའི་
དུས་འཁོར་ལོ་འཁོར་དུ་འདུས་ནས་དགེ་བའི་བསམ་སྤྱོད་ཀྱིས། མྱུར་དུ་ཕན་པར་



མཛོད་ལྷ་འགྲེལ།
139
བྱེད་པས། ཚངས་པ་འདུན་འཁོར་ལྷའི་ཁམས། །ཞེས་བྱའོ། །ཚངས་རིགས་ལྷའི་ཞིང་
ཁམས་སྟོན། །ཞེས་པ། འདོད་ཁམས་ཀྱི་ལྷ་བཞི་ལས། བསམ་པ་བོགས་ཕྱུང་སྟེ། བདེ་བ་
ཙམ་ལ་གནས་ཤིང་། ཚངས་པའི་སྒྲ་ཆེན་པོ་སྟོན་ཏེ། བསམ་པ་ཐམས་ཅད་དགེ་བ་ལ་
གནས་པར་གྱིས་ཞེས་བསྒྲགས་པས། ལྷ་ཚོགས་ཀུན་ཀ་དགེ་བ་ལ་གནས་པའི་བྱིན་
རླབས་དང་། རང་བདེ་བའི་བསམ་པ་བསྒོམས་པས། ཚངས་པ་ལྷའི་རིས་མོ་ཐོབ་པ་
ལས། ཐོབ་པར་འགྱུར་བ་དེ་ལ་ནི་ཚངས་རིས་ཀྱི་ལྷ་བྱའོ། །དེས་ན་ཚངས་རིས་ལྷའི་
ཁམས་སུ་སྟོན་ཞེས་བྱའོ། །བསམ་གཏན་དང་པོ་ལྷའི་ཁམས། །ཞེས་པ། དང་པོར་འདོད་
པའི་ལྷ་ཚོགས་ལ་གནས་ཙམ་ན། འདོད་པ་དང་མ་བྲལ་བ་སྟེ་བསམ་པའི་བོགས་
བཏོན་ཏེ། བསམ་པ་བདེ་བ་ལ་གནས་པ་དང་། སྤྱོད་པ་ཡང་ལུས་ངག་ཡིད་གསུམ་གྱི་
དགེ་བ་སྤྱོད་པས། འདོད་པའི་ཉོན་མོངས་བ་དང་བྲལ་ཏེ། བསམ་པ་བདེ་ཞིང་ལྷ་རིས་
དང་པོར་ཐོབ་པས། བསམ་གཏན་དང་པོའི་ལྷའི་ཁམས་ཞེས་བྱའོ། །གཞན་འཕྲུལ་
དབང་བྱེད་ལྷའི་ཁམས་སྟོན། །ཞེས་པ། ཕྱིའི་དོན་ནི་རབ་ཏུ་གསལ། ནང་གི་སྡུག་
བསྔལ་ནི་མེད། ཕྱིའི་གསད་ནི་མྱོངས། ཟས་སུ་བདུད་རྩི་ཟ། ཕྲ་མོའི་ཏིང་འཛིན་དང་
དགེ་བ་སྤྱད་པས། དེའི་བྱིན་རླབས་ཀྱིས། ཅི་ལྟར་འཁྲུལ་པ་གྲུབ་པས། སུམ་ཅུ་རྩ་
གསུམ་མན་ཆད་ཀྱི་ལོངས་སྤྱོད་ཀུན། དེ་རུ་འགྲུབ་པས་སྤྲུལ་པ་དངོས་གྲུབ་ཀྱི་ལྷ་
བྱའོ། །རང་བཞིན་དེ་ལྟ་བུ་ལ་གནས་ཤིང་ལྷ་ཡི་ཁམས་སུ་རྒྱ་ཆེ་བས། གཞན་འཕྲུལ་
དབང་བྱེད་ལྷའི་ཁམས་སོ། །འཕྲུལ་དགའི་ལྷའི་ཁམས་སུ་བསྟན། །ཞེས་པ། བསམ་པ་
ནི་འཐབ་རྩོད་རབ་ཏུ་བྲལ་བས་དགའ་ནས། དགེ་བ་ཕྲ་མོ་སྤྱོད་ཅིང་ཏིང་འཛིན་
གསལ་བས་འཕྲུལ་ནུས་པས་གཟུགས་སྒྲ་དྲི་རོ་ལ་སོགས་པ་སྟེ། འདོད་པའི་ཡོན་ཏན་



140
སངས་རྒྱས་གཡུང་དྲུང་བོན་གྱི་དཔེ་ཚོགས།
ལྔ་ཅི་ལྟར་འདོད་པ་བཞིན་རང་ལ་རང་གིས་འཕྲུལ་ཞིང་། རང་ལ་རང་དབང་བྱེད་
ཅིང་། རབ་ཏུ་དགའ་བས་འཕྲུལ་དགའ་ཡིས་བྱའོ། །མཚན་ཉིད་དེ་འཛིན་ལྷ་རྒྱལ་ཆེ་
བས་འཕྲུལ་དགའི་ཁམས་སུ་སྟོན། དགའ་ལྡན་ལྷའི་ཁམས་སུ་བསྟན། །ཞེས་པ། སུམ་
ཅུ་རྩ་གསུམ་གྱི་ས་ན། འཐབ་རྩོད་དང་མི་འབྲལ་བ་ལས། བྲལ་ཏེ་གོང་ན་གནས་པས།
འཐབ་རྩོད་ཀྱི་སྡུག་བསྔལ་དང་བྲལ་ནས་དགའ་བས་ན་འཐབ་བྲལ་ཞེས་བྱའོ། །བྲལ་
བས་དགའ་བའི་བསམ་པ་ལ་གནས་པའི་ལྷ་ཚོགས་བས། འཐབ་བྲལ་ལྷའི་ཁམས་སུ་
སྟོན། །ཞེས་བྱའོ། །འཐབ་བྲལ་ལྷའི་ཁམས་སུ་སྟོན་ཞེས་པ། སུམ་ཅུ་རྩ་གསུམ་གྱི་
ས་ན་ལྷ་དང་ལྷ་མ་ཡིན་དཔག་བསམ་གྱི་ཤིང་ཡོངས་སུ་ས་བརྡོལ་ལ། མ་འཆམས་
པས་ལུས་ལ་ཡ་གླད་༼ལད༽ཀྱི་གོ་གྱོན། ལག་ཏུ་རྣོ་མཚོན་གྱི་དབལ་ཐོགས་ཏེ།
འཐབ་པ་དང་བྲལ་བས་ནི། འཐབ་བྲལ་ཏེ་མཁའ་ལ་གནས་པའི་ཁམས་སུ་སྟོན་
པའོ། །སུམ་ཅུ་རྩ་གསུམ་ལྷའི་ཁམས་སུ་སྟོན། །ཞེས་པ། རི་རབ་ཀྱི་སྟེང་ན་རྗེ་ཡབ་ལྷ་
བདལ་དྲུག་ལྷའི་དབང་པོ་བརྒྱ་བྱིན་གྱི་གནས། རྣམ་པར་རྒྱལ་བའི་ཁང་བཟང་ཞེས་
ཀྱང་བྱ། ལྷའི་གྲོང་ཁྱེར་ལྟ་ན་སྡུག་ཅེས་བྱ་བ་ཡོད་དེ། ངོས་ལ་དཔག་ཚད་ལྔ་བརྒྱ་སྟེ།
འཕང་དུ་དཔག་ཚད་ཕྱེད་དང་གཉིས་འཕགས་སོ། །ཁང་པའི་རང་བཞིན་གསེར་ལས་
གྲུབ་པ། ཚོན་སྣ་བརྒྱ་རྩ་བརྒྱད་ཀྱིས་བྲིས་ཏེ། བཀྲ་ལ་གསལ་བ། མནན་ན་ནེམ་པ་
བཏེགས་ན་འཕར་བ། མཉེན་ལ་འཇམ་པ་གསལ་ལ་གདང༼དྭངས༽པ། དྲི་བསུང་
ལྷའི་སྤོས་སྣ་སུམ་བརྒྱ་དྲུག་ཅུ་དྲི་གདང་ལ་ཞིམ་པ། མཛེས་པ་རིན་པོ་ཆེའི་མེ་ཏོག་ཨུ་
མུ་ཏ་དང་ཨུ་དུམ་འབར་བ་ལ་སོགས་སྟོང་རྩ་བརྒྱད་ཀྱིས་བརྒྱན་པ། དེ་ན་ལྷའི་བུ་
ཕལ་པོ་ཆེར་གནས་སོ། །གྲོང་ཁྱེར་དེའི་དབུས་ན། གཡུང་དྲུང་ལྷ་རྩེའི་གསས་ཁང་



མཛོད་ལྷ་འགྲེལ།
14
ཞེས་བྱ་བ། དབུ་རྩེའི་ཚུལ་དུ་གནས་ཏེ། གསས་མཁར་གསང་བའི་ཏིང་རྫོགས་ཞེས་བྱ་
བ། རིན་པོ་ཆེ་སྣ་དགུ་ལས་གྲུབ་པ། ཚོན་སྣ་སྟོང་རྩ་བརྒྱད་ཀྱིས་བྲིས་པ། གསེར་གྱི་ས་
གཞི་ཡང་མནན་ན་ནེམ་པ། བཏེགས་ན་འཕར་བ། མཉེན་ལ་འཇམ་པ་བཀྲ་ལ་
གསལ་བ། གཙང་ཚན་བརྒྱ་རྩ་བརྒྱད་ཀྱིས་ཁྲུས་འཁྱུད་པ། བདུག་སྤོས་བརྒྱ་རྩ་བརྒྱད་
ཀྱི་དུད་པ་འཐུལ་བ། རིན་པོ་ཆེ་རང་འཁྲུངས་ཀྱི་ལྷ་རི་འབར་བའི་ཚུལ་བརྒྱ་རྩ་བརྒྱད་
ཀྱིས་བཀོད་པ། སྣང་གསལ་གྱི་སྒྲོན་མ་གསལ་ཆེན་འབར་བ་བརྒྱ་རྩ་བརྒྱད་ཀྱིས་
བཀོད་པ། རྔ་གཤང་དུང་དང་པི་ཝང་དང་། རྒྱུད་མངས་ལྟ་བུ་ལ་སོགས་པ་སྒྲ་བརྒྱད་
ཀྱིས་འཁྲོལ་བ། དེ་ལྟ་བུ་ནི་ལྷ་ཡི་འདོད་པའི་ཡོན་ཏན། ཡིད་བཞིན་བསམ་འཕེལ་
ནོར་བུ་རིན་པོ་ཆེ་འོད་དུ་འབར་བ་ལས། ཅི་བཞེད་ཕུན་སུམ་ཚོགས་པ། སྟོན་པ་
གཤེན་རབ་ཀྱིས་བཀའི་འཁོར་ལོ་ཡོངས་སུ་བསྐོར་བའི་གནས་དེ་ནས། ངོས་ན་
དཔག་ཚད་ཉིས་བརྒྱ་ལྔ་བཅུ་ཡོད་པ། འཕངས་སུ་དཔག་ཚད་ཕྱེད་དང་གསུམ་
འཕགས་པ། ཁ་པད་ལ་བ་གམ་སྟོང་ལྔ་བརྒྱ་ཡོད་པ། བ་གམ་རེ་རེ་ལ། ལྷའི་བུའི་གྲོང་
ཁྱེར་རེ་རེ་གནས་པ། ལྷའི་བུའི་གྲོང་ཁྱེར་རེ་རེ་ལ་ལྷ་མོ་བདུན་གྱིས་འཁོར་བ། ལྷ་མོ་
རེ་རེ་ལ་གཡོག་མོ་བདུན་བདུན། གཡོག་མོ་རེ་རེ་ལ་རྫིང་བུ་བདུན་བདུན། རྫིང་བུ་རེ་
རེ་ལ། གསལ་བའི་མེ་ཏོག་བདུན་བདུན། དེས་ལ་མཆོད་དོ། །འོ་ན་དེ་ལ་གཡུང་དྲུང་
ལྷ་རྩེ་ཅིའི་ཕྱིར་ཞེ་ན། དེའི་གནས་པ་༼ས༽ནི། ལྷ་མ་ཡིན་པས་ནི་ལྷ་ཚོགས་མཐོང་
ལ། ལྷ་ཚོགས་ཀུན་གྱི་གནས་གྲོང་ཁྱེར་ལྟ་ན་སྡུག་རྣམ་པར་རྒྱལ་བའི་ཁང་བཟང་གི་
དབུ་རྩེ་ཡིན་ཏེ། དེ་ནས་སྟོན་པ་གཤེན་རབ་བཞུགས་པ་ལ་འགྱུར་བ་མེད་པ་གཡུང་
དྲུང་
། རྣམ་པར་རྒྱལ་བའི་ཁང་བཟང་]གི་རྩེར་གྱུར་པས། གཡུང་དྲུང་གི་ལྷ་རྩེ་བྱའོ། །སུམ་



142
སངས་རྒྱས་གཡུང་དྲུང་བོན་གྱི་དཔེ་ཚོགས།
ཅུ་རྩ་གསུམ་ཞེས་པ་ཅི་ལྟ་བུ་ཞེ་ན། ཉེ་དབང་སུམ་ཅུ་རྩ་གཉིས། རྗེ་ཡབ་བླ་བདལ་
དྲུག་དང་སུམ་ཅུ་རྩ་གསུམ་གྱི་ལྷ་ཡི་ཆབ་སྲིད་འཚོ་བའི་ཕྱིར་ན། སུམ་ཅུ་རྩ་གསུམ་མོ།
གླང་པོ་པྲ་ཏི་ལ་གསེར་མདོག་སུམ་ཅུ་རྩ་གཉིས། དབུས་ཀྱི་གཡུ་མགོ་ཆེན་མོ་དང་
སུམ་ཅུ་རྩ་གསུམ་ཡོད་པའི་ཕྱིར་ན་ཡང་སུམ་ཅུ་རྩ་གསུམ་མོ། །གསེར་མདོག་སུམ་ཅུ་
རྩ་གཉིས་ལ་ཉེ་དབང་སུམ་ཅུ་རྩ་གཉིས་ཞོན་ལ། དབུས་གྱི་གཡུ་མགོ་ལ་ལྷ་ཡབ་ལྷ་
བདལ་དྲུག་གིས་བཅིབས་ཏེ། ལྷ་དང་ལྷ་མ་ཡིན་འཐབ་པའི་དམག་དཔོན་མཛད་པའི་
ཕྱིར་བཅིབས་པས་ཀྱང་སུམ་ཅུ་རྩ་གསུམ་གྱིས་བྱའོ། །དེ་ལ་ཕྱོགས་བཞིའི་དཔག་ཚད་
ཉི་ཤུ་གཅལ་བ་ན། ལྷ་ཡི་ཚལ་ཆེན་པོ་བཞི་ཡོད་དེ། ལྷོ་ཕྱོགས་སུ་ཤིང་རྟ་བཅས་ནི།
ནུབ་ཕྱོགས་ལྷ་དང་ལྷ་མ་ཡིན་དམག་འདྲེན་ཏེ། བྱང་ཕྱོགས་སུ་འཐབ་སྟེ། བྱང་ཕྱོགས་
ལྷའི་དམག་ཚོགས་རྒྱལ་བས་དགའ་བས་ན། རབ་ཏུ་དགའ་བའི་ཚལ་ཞེས་བྱའོ། །བྱང་
ཤར་ན་ཤིང་ཡོངས་སུ་བརྡོལ་༼ས་བརྟོལ༽ཡོད་དེ། དེ་ལ་འཕངས་སུ་དཔག་ཚད་ལྔ་
བརྒྱ་ལྔ་བཅུ་ཡོད་ལ། ཤིང་རང་གི་སྡོང་པོའི་ལོགས་ལ་དཔག་ཚད་བརྒྱ། ཕྱོགས་བཞི་
ལ་ལོགས་བརྒྱད་ཡོད་པས་ལྔ་བརྒྱའོ། །ཁང་བཟང་གི་ལྷོ་ནུབ་མཚམས་ན། འཚོགས་པ་
ལྷའི་མདུན་ས་ཡོད་དེ། དེ་ན་འདོད་པའི་ཡོན་ཏན་ནི། ཅང་ཤེས་རྟའི་རྒྱལ་པོ་སྤྲིན་གྱི་
ཤུགས་ཅན་དང་། བྱའི་རྒྱལ་པོ་ངང་པ་གསེར་མདོག་ཅན་དང་། གླང་པོ་ཆེ་རབ་བརྟན་
ཡོད་དོ། །དེ་བཞིན་འདོད་པའི་ཡོན་ཏན་བསམ་གྱིས་མི་ཁྱབ་པ་གནས་ཏེ། གནས་
རིགས་དེ་ལྟ་བུ་གནས་པའི་ལྷ་ནི། སུམ་ཅུ་རྩ་གསུམ་ལྷ་ཞེས་བྱའོ། །དེ་ཙམ་དུ་ལོངས་
སྤྱོད་དང་འདོད་པའི་ཡོན་ཏན་འཚོགས་ཤིང་། ལྷ་ཚོགས་མང་ཞིང་རྒྱལ་ཁམས་ཆེ་
བས། སུམ་ཅུ་རྩ་གསུམ་ལྷའི་ཁམས་ཞེས་བྱའོ། །རྒྱལ་ཆེན་རིགས་བཞི་ལྷའི་ཁམས་



མཛོད་ལྷ་འགྲེལ།
143
ཞེས་པ། རྒྱལ་ཆེན་བཞིའི་ལྷའི་ཡང་པ་བཞི་བཞི་ལ་གནས་ཏེ། ཀ་ཀུ་ར་ས་ཀྱི་ཕྱོགས་
བཞི་ན་གནས་པའི་ལྷ་རིགས་དང་། ལྕགས་རི་ནག་པོ་ལ་གནས་པའི་གནོད་སྦྱིན་གོས་
སྔོན་ཅན་ཡན་ཆད་ནི། རྒྱལ་ཆེན་རིགས་བཞིའི་ལྷ་རིགས་སུ་གཏོགས་སོ། །དེ་ལ་ཤར་
ཕྱོགས་དྲི་ཟའི་རྒྱལ་པོ་ཤེལ་དཀར་འོད། བྱང་ཕྱོགས་གནོད་སྦྱིན་རྒྱལ་པོ་ནམ་མཁའ་
སྣང་། ནུབ་ཕྱོགས་ཀླུ་དབང་རྒྱལ་པོ་འོད་དཀར་འཛིན། ལྷོ་ཕྱོགས་གཤིན་རྗེ་རྒྱལ་པོ་
འཛིན་གྱི་བདག་དང་བཞི་ནི། རྒྱལ་ཆེན་བཞི་ཡང་བྱ། གཡུང་དྲུང་བོན་སྐྱོངས་བའི་
རྒྱལ་པོ་བཞི་ཡང་བྱ། གཡུང་དྲུང་བོན་གྱི་ལྷ་གཤེན་ཆེན་པོ་བཞི་ཡང་བྱ། མཚམས་
གཅོད་ཀྱི་ཁྲོ་གསས་ཆེན་པོ་བཞི་ཡང་བྱ། གཡུང་དྲུང་ལྷ་ཡི་རྒྱལ་པོ་བཞི་ཡང་བྱའོ། །ཀ་
ཀུ་ར་ས་ཡི་ཕྱོགས་བཞི་ན་བཞུགས་ཏེ། རི་རབ་གནམ་ས་གཉིས་ཀྱི་ཐེར་ཟུག་རྒྱལ་པོ་
མཛད་པའོ། །ཨན་གཉིས་རང་གི་ཆུ་མཚམས་ཡར་ལ་ནི། དཔག་ཚད་བརྒྱད་ཁྲི་ཡོད་
དོ། །འདི་ལ་བང་རིམ་བཞི་ཡོད་དེ། བར་གྱི་ཐག་ཀྱང་བཞི་ཁྲི་ཡོད། དེ་ན་གནས་པའི་
ལྷ་བཞི་ནི། ལག་ན་གཞོང་ཐོགས་འཕེལ་བྱེད་དང་། བགྲང་ཕྲེང་འཛིན་དང་དབྱུག་
ཐོགས་གནས། ཕྱིར་ཡང་བཞི་དང་གཉིས་འཕགས་སོ། །ཡར་ཡང་བཞི་དང་གསུམ་དུ་
འཕགས། ཕྱོགས་མཚམས་བརྩེགས་པའི་ཅོག་བཞི་ན། རྒྱལ་ཆེན་རིགས་བཞི་གནས་
པ་ཡི། ཚེ་ཡི་ཚད་ཀྱང་མཉམ་པར་གནས་ཏེ། མི་ལོ་ལྔ་བཅུ་ལ་རྒྱལ་ཆེན་རིགས་
བཞིའི་ཞག་གཅིག་ཏུ་རྩིས། དེ་རྩིས་ཞག་ནི་སུམ་ཅུ་ལ། ཟླ་བ་གཅིག་ཏུ་རྩིས་པ་ཡི། ཟླ་
བ་བཅུ་གཉིས་ལོ་གཅིག་སྟེ། དེ་ལྟར་རྩིས་པའི་རང་ལོ་བརྒྱར་ཐུབ། རྒྱལ་ཆེན་རིགས་
བཞིའི་ལུས་ཀྱི་ཁྲུ་ཚད་ཀྱང་། རྒྱང་གྲགས་གཅིག་ལ་གཞུ་འདོམ་བརྒྱ་དང་ཉི་ཤུ་རྩ་ལྔ་
ཡོད་པ་དེ་ཙམ་མོ། །དེའི་ལོངས་སྤྱོད་ཀྱང་མཉམ་པ་སྟེ། བདུད་རྩིའི་ཟས་དང་རྒུན་



144
སངས་རྒྱས་གཡུང་དྲུང་བོན་གྱི་དཔེ་ཚོགས།
ཆང་འཇམ་ལ་བདའ་བ་ལ་ལོངས་སྤྱོད་དོ། །དེ་བཞིན་གཅིག་ཏུ་ངེས་པ་ཅིའི་ཕྱིར་ཞེ་
ན། བསོད་ནམས་ལོངས་སྤྱོད་དང་ཚེ་ཚད་དང་ལུས་ཚད་ཁ་ཟས་ཀུན། གཅིག་ཅིང་
མཉམ་པའི་ཕྱིར་ནའོ། །བསྡུ་བ་ནི་ནམ་མཁའ་ལ་གནས་པའི་ཉི་ཟླ་དང་གཟའ་སྐར་
ཀུན་ཡང་། རྒྱལ་ཆེན་རིགས་བཞིའི་ལྷ་ཡི་རིགས་སུམ་ཅུའོ། །བཞི་པོ་ལྷ་རུ་བཞག་པ་
ཅིའི་ཕྱིར་ཞེ་ན། གཅིག་ཏུ་འགྲོ་བ་ལྔ་ལས་བསོད་ནམས་ཆེ་བའི་ཕྱིར་དང་། གཉིས་སུ་
ལྷའི་དམིགས་པ་དང་ལྡན་ལྷ་གཞན་མཐོང་བ་དང་། གསུམ་དུ་བསྟན་པ་སྲུང་ཞིང་
ཡོན་ཏན་ཆེ་བའི་ཕྱིར། བཞི་རུ་འགྲོ་བ་ཡོངས་ལ་དཔལ་དང་མགོན་མཛད་པའི་ཕྱིར་
ན། ལྷ་ཞེས་བྱའོ། །རྒྱལ་ཆེན་རིགས་བཞིའི་ལྷ་རུ་བསྡུ་བ་ནི། ཁ་པད་ཅོག་ལ་གནས་
པའི་གནོད་སྦྱིན་དང་། བང་རིམ་དང་པོར་གནས་པའི་ལྷ་ཚོགས་དང་། གསེར་གྱི་རི་
བདུན་ལ་གནས་པའི་ལྷ་དང་དྲང་སྲོང་དང་། ལྷ་མིན་སྟོད་བག་ལ་ཞི་རིགས་དང་། ཀླུ་
གཉན་སྟོད་ཆོད་གསལ་རིགས་དང་། ལྕགས་རི་ཁ་པད་དག་ལ་གནས་པའི་གོས་སྔོན་
དེ་དག་ནི་རྒྱལ་ཆེན་བཞིའི་ལྷའི་རིགས་སུ་བསྡུའོ། །དེ་དག་དེ་ལྟར་མང་ཞིང་རྒྱ་ཆེ་
བས། རྒྱལ་ཆེན་རིགས་བཞིའི་ལྷའི་ཁམས་སུ་བསྟན་པ་ཡིན་ནོ། །གླིང་བཞི་མི་ཡི་
ཁམས་སུ་སྟོན། །ཞེས་པ། སྤྱི་མཐུན་དང་སེམས་ཅན་གྱིས་ལས་ཀྱི་འབྱུང་བ་ཆེན་པོ་
བཞི་ལས། རི་རབ་དང་གླིང་བཞིའི་གླིང་ཕྲན་གྲུབ་སྟེ། གླིང་གི་དབྱིབས་དང་ཁ་དོག་
ཀྱང་མི་འདྲ་བར་ཆགས་ཏེ། འཛམ་གླིང་ལ་སོགས་པ་སྔོ་བ་དང་། དཀར་བ་དང་དམར་
བ་དང་ལྗང་པར་གནས་སོ། །དབྱིབས་ཀྱང་སོག་ཀ་ཟླ་གམ་དང་། ཟླུམ་པོ་དང་གྲུ་
བཞིར་ཆགས་སོ། །འཛམ་བུ་གླིང་ནི་ཤིང་རྟ་འདྲ་བྱ་བ་ཡང་། ལ་ལ་སྟོང་ལ་ལ་གནས་
པ་ལ་བྱའོ། །ཚད་ཀྱང་ངོས་གསུམ་དཔག་ཚད་ཉིས་སྟོང་ལ། གཅིག་ལ་ཕྱེད་དང་བཞིར་



་
མཛོད་ལྷ་འགྲེལ།
145
གནས་སོ། །ཞེས་འབྱུང་སྟེ་དོན་གྱིས་གོ་བར་བྱའོ། །སྤྱི་རུ་དྲུག་སྟོང་སུམ་བརྒྱ་ལྔ་བཅུར་
ཤེས་པར་བྱའོ། །འཛམ་གླིང་ཞེས་ཅིའི་ཕྱིར་ཞེ་ན། ཨ་ཀ་རུའི་ཚལ་དང་། དུ་རུ་ཀའི་
ཚལ་དང་། པ་ཏུ་ནའི་ཚལ་དང་། ཚལ་ཆེན་པོ་གསུམ་ཕར་བརྒལ་བ་ན། ཤིང་འཛམ་
བུ་ཞེས་བྱ་བ་གཅིག་ཡོད་དེ། སྙིང་པོ་གསེར་ལ་འདབ་མ་གཡུ་རུ་འདུག་པ་གཅིག་
ཡོད་པ་དེ་འབྲས་བུ་གསེར་དང་གཡུ་རུ་འདུག་པ་དེ་ལ། སོས་ཀ་སོས་ཀ་བཞིན། ནམ་
མཁའི་ལྷ་མོ་འབྲས་སྐྱོང་མ་བྱ་བ་ལྟ་བས་མི་བྲ་བ་གཅིག ཤིང་དེའི་འབྲས་བུ་ཐུ་རུ་
འོང་སྟེ། ཤིང་དེའི་ཁ་ལ་ཞོན་ནས་སྐད་ཀྱང་། ཀྱིག་ཀྱིག་འཛམ་འཛམ་ཟེར་ཞིང་
གནས་པ་དེ་ལ། གླིང་བཞི་ད་ཅི་སྨོས་ཀྱིས། འདོད་ཁམས་ཀྱི་ལྷ་ལ་ཡང་འདོད་ཆགས་
གཡོ་བ་གཅིག་ཡོད་དེ། ལྷ་མོ་འབྲས་སྐྱོང་འཛམ་བུའི་སྐད་ལས་མཚན་དུ་བཏགས་
པའོ། །འཛམ་བུའི་གླིང་གི་དབུས་ཀྱི་མཚོ་མ་གྲོས་པ་ལས། ཆུ་བོ་ཆུ་ཕྲན་སྟོང་གིས་
བསྐོར་བས་དོན་དང་ལྡན་ཞིང་འཛམ་པས་ཀྱང་འཛམ་བུ་གླིང་བྱའོ། །གླིང་གཞན་
དག་ལས་ཕུན་སུམ་དེ་ལས་འཚོགས་ཏེ། དོན་དང་འཚམས་པས་ཀྱང་འཛམ་བུ་གླིང་
དེ་ལས་བྱའོ། །ཤར་ལུས་འཕགས་པོ་བྱ་བ་ནི། ཤར་གྱི་ལུས་འཕགས་ཟླ་གམ་ལ། ངོས་
གསུམ་དཔག་ཚད་ཉིས་སྟོང་ཉིས་སྟོང་ལ། ཐད་ཀར་སུམ་བརྒྱ་ལྔ་བཅུ་ཡོད་ཅེས་
འབྱུང་སྟེ། སྤྱིར་བསྡུས་དྲུག་སྟོང་སུམ་བརྒྱ་ལྔ་བཅུར་ཤེས་པར་བྱའོ། །ལུས་འཕགས་པོ་
ཞེས་ཅིའི་ཕྱིར་ཞེ་ན། གླིང་གསུམ་ལས་ནམ་མཁའ་ལ་མཐོ་བར་འཕགས་པའི་ཕྱིར་
ཡང་ངོ་། །དེས་ན་གནས་པའི་མི་རྣམས་ཀྱང་། ལུས་བོང་དང་བསོད་ནམས་དང་
གཟུགས་བྱད་ཀུན། གཞན་པས་ལུས་བཟང་ལ་འཕགས་པས། ལུས་འཕགས་པོ་བྱ་
བའོ། །བན་གླང་སྤྱོད་བྱ་བ་ནི། ནུབ་ཀྱི་བན་གླང་སྤྱོད་དེ་ཟླུམ་པོ་ལ། སྟོང་ཕྲག་ཕྱེད་



146
སངས་རྒྱས་གཡུང་དྲུང་བོན་གྱི་དཔེ་ཚོགས།
དང་བརྒྱད་དུ་གནས། ཐད་ཀར་ཕྱེད་དང་གསུམ་ཡོད་དོ་ཞེས་པ། སྤྱིར་སྟོང་ཕྲག་ཕྱེད་
དང་གཉིས་སུ་ཡོད། བན་གླང་སྤྱོད་ཞེས་བྱ་བ་ཅིའི་ཕྱིར། འདོད་འཇོའི་བ་མོ་ཆེ་དང་།
བན་གླང་རིན་པོ་ཆེའི་མགུལ་དུ་རིན་པོ་ཆེ་བཏགས་པ་སྤྱོད་པས་བན་གླང་སྤྱོད་ཅེས་
བྱའོ། །སྒྲ་མི་སྙན་པ་ཡང་། སྒྲ་མི་སྙན་དེ་གྲུ་བཞིར་མཉམ་པ་ལ། དཔག་ཚད་ཉིས་སྟོང་
མཉམ་པོར་གནས། སྤྱིར་བསྡུས་བརྒྱད་སྟོང་ཡོད་པ་ཡིན། སྒྲ་མི་སྙན་ཞེས་ཅི་ཕྱིར་ཞེ་
ན། ཚེ་ཚད་སྟོང་ལ་ཉེ་བ་རུ་ནམ་མཁའ་ནས། འཇིག་ཆགས་ཀྱི་སྒྲ་མི་སྙན་པ་སྒྲོགས་
པའི་ཕྱིར་ནའོ། །གླིང་ཕྲན་བརྒྱད་པོ་ནི། ཤར་གྱི་ལུས་འཕགས་གཡས་གཡོན་ན། རྐོ་
རིང་དང་ནི་རྐོ་ཐུང་གནས། རྐོ་རིང་གཡས་ཀྱི་གླིང་ཆུང་ན། རྔ་མོང་མགོ་ཅན་ཤིང་ལ་
གནས། རྐོ་ཐུང་གཡོན་གྱི་གླིང་ཆུང་ན། སྒྱུ་མ་མཁན་དང་བགེགས་ཀྱི་ཚོགས་གནས་
སོ། །སྒྲ་མི་སྙན་གྱི་གཡས་གཡོན་ན། གྱག་ཏི་གཡས་ཀྱི་གླིང་ཆུང་ན། མིག་གསུམ་ར་
མགོ་རྩི་ཐོག་ཟ་བ་གནས། གྱོག་ཏི་གཡོན་གྱི་གླིང་ཆུང་ན། སྦལ་དང་མི་རུ་རྫུ་སྤྱོད་
གནས། བན་གླང་སྤྱོད་ཀྱི་གཡས་གཡོན་ན། མར་ཞི་གཡས་ཀྱི་གླིང་ཆུང་ན། གླང་པོའི་
མགོ་ཅན་མཐུ་སྟོབས་ཆེ་བ་གནས། ཏིང་ཞི་གཡོན་གྱི་གླིང་ཆུང་ན། ཁ་ལ་རགྷ་སྲིན་
པོའི་ཚོགས་ཀྱང་གནས། འཛམ་བུ་གླིང་གི་གཡས་གཡོན་ན། ཁ་སློན་གཡས་ཀྱི་གླིང་
ཆུང་ན། སྤྲེའུ་མགོ་ཅན་གཡོ་འགུལ་ཆེ་ལ་གནས། སྤྲེལ་གླིང་གཡོན་གྱི་གླིང་ཆུང་ན།
བྱིས་པ་དབྱར་འཆི་སྟོན་ལྡང་གནས། དེ་དག་གི་ལོངས་སྤྱོད་དང་བསོད་ནམས་དང་
ཚེ་ཚད་ལུས་བོང་གི་ཁྲུ་ཚད་ཀུན། མི་འདྲ་མི་མཚུངས་མི་གཅིག་པར་གནས་ཏེ། སྣོད་
ཀྱི་སྲིད་པ་མས་ཆགས་ནས། བཅུད་ཀྱི་སྲིད་པ་ཡས་ཆགས་པའི་དུས་ནི་འདི་ལྟར་ཏེ།
འོད་གསལ་གྱི་ལྷ་བསོད་ནམས་ཆུང་ཞིང་། བསམ་གཏན་ཉམས་པ་གཅིག བསམ་



མཛོད་ལྷ་འགྲེལ།
གཏན་བཟང་པོ་ནི་ཉམས་ཀྱང་། བསམ་པའི་རྟེན་ལ་གནས་པས། གསལ་བའི་འོད་
འདོམ་གང་དང་ཆོས་པ་ཞིག ཇེ་དམའ་ཇེ་དམའ་ལ་དོག་ལ་ལྷན་གྱིས་བབས་ཏེ་
གནས་པ་ལ། ཏིང་འཛིན་མི་གསལ་བ་ཙམ་གྱིས། ཏིང་འཛིན་གྱིས་ཟས་ལ་གནས་པ་
དང་བྲལ་ནས། ས་ཞག་ཅེས་བྱ་སྟེ། ས་ཞིལ་གྱིས་ཉག་ཟོས་པས། རོ་མཆོག་ནི་འདམ་བུ་
ཀ་རའམ་བུ་རམ་བས་ཀྱང་བསྐྱེད་དུ་མེད་པར་གདའ་བར་ཟོས་པས། ཤིན་དུ་འགྲང་
སྟེ་ཡིད་ཚིམས་ཀྱང༌་། བསམ་པའི་ཟས་སུ་གྱུར་པས་ལུས་རྫི་བར་འགྱུར་ཏེ། སླར་ནམ་
མཁའ་ལ་འཕུར་མ་ནུས་ཏེ་ས་གཞི་ལ་གནས་སོ། །དེའི་མིང་ནི་ཏིང་འཛིན་གྱི་ཤེད་
བྲལ་ནས་ས་ལ་སྐྱེད་པས་ཤེད་ལ་སྐྱེས་ཞེས་རང་གིས་བཏགས་སོ། །དེའི་བསམ་པ་ལ་
རོགས་ཞིག་ཡོད་ན་ཅི་མ་རུང་བསམ་པས། ཡང་བསམ་གཏན་དང་པོའི་ལྷ་བསོད་
ནམས་ཆུང་བས་བསམ་གཏན་ཉམས་པ་ཅིག་བྱུང་པས། དེ་ནི་ཤེད་ལ་རོགས་ཞེས་བྱའོ། །དེ་
གཉིས་བསམ་པ་ལས་བུ་གཅིག་ཡོད་ན་ཅི་མ་རུང་བསམ་པ་ལ། བུ་གཅིག་བྱུང་བ་ནི།
ཤེད་བུ་ཞེས་བྱའོ། །སྤྱི་མཐུན་གྱི་བསོད་ནམས་ལས། ཉི་ཟླ་གཟའ་སྐར་ཀུན་ཡང་ཤར་
རོ། །དེར་ཉག་དེ་ནང་ནུབ་ཟ་བར་མ་ནུས་ནས། ནང་ཟ་བ་ནུབ་བླངས་ནུབ་ཟ་བ་ནང་
བླངས་པས། ས་ཉག་དེ་ཟད་དུ་ཁད་དོ། །གསུམ་དུ་གནས་པས་བདག་བྱུང་སྟེ། ས་ཉག་
ཟད་ཁར་བགོས་པས། སེར་ཁའི་བ་མོ་ལ་ཉི་མ་ཕོག་པ་བཞིན། སངས་ཀྱིས་ཡལ་ཏེ་
མེད་དོ། །དེ་ནས་བསོད་ནམས་གསུམ་པའི་བཅུད་ནམ་མཁའ་ལས་ཁ་བ་བབས་པ་ལྟ་
བུ་ཡམ་མེ་བ་ཅིག་བྱུང་སྟེ། དེ་ཟ་བ་ལས། ཡང་དེ་ང་བདག་གིས་བགོས་པས། དེ་ཡང་
ཡལ་ཏེ་སོང་ངོ་། །དེ་ནས་བསོད་ནམས་སུ་འབྲུ་ཡི་ལྗང་བུ་བྱ་བ། ནུབ་བརྔས་པ་ནང་
སྐྱེ་བ་ཅིག་བྱུང་སྟེ། དེ་ཡང་ང་བདག་ཏུ་བཟུང་ནས་རིས་སུ་བགོས་པས། བགོ་མཁན་



148
སངས་རྒྱས་གཡུང་དྲུང་བོན་གྱི་དཔེ་ཚོགས།
རང་ཕམ་དུ་བྱས་པ་ལས། དེ་ཀུན་གྱི་ཐོ་ལེ་བསྡུས་པས་སླར་ཁོ་ལ་རྒྱལ་བས། གཞན་ན་
རེ་སླར་བགོས་བྱས་རང་ཕམ་པར་བྱེད་པ་ཁྱེད་བཟང་པོ་ཡིན་པས། སླད་ནས་ཐོ་ལེ་
བསྡུས་པས་རྒྱལ་བས། ཁྱོད་རྒྱལ་པོ་བྱ་བ་ཡིན་བྱས་པས། དེར་རྒྱལ་པོ་བྱ་བ་ཡང་དེ་
ནས་བྱུང་བ་ཡིན་ནོ། །དེ་བཟང་པར་གྱུར་པས་ཀུན་གྱི་བཀུར་བར་བྱས་པས། རྒྱལ་པོ་
མང་པོས་བཀུར་བ་ཞེས་བྱ་བ་ཡིན་ནོ། །དེ་ནས་དེ་བདག་ལ་ལ་འདུག་པའི་གནས་
རང་རེ་རང་རེ་བྱས་ཏེ་འདུག་པས། འདུག་གནས་བྱ་བ་ཡང་དེ་ནས་བྱུང་ངོ༌། །དེ་དག་
ང་བདག་ཏུ་གྱུར་པས་བསོད་ནམས་ཆེ་ཆུང་དུ་གྱུར་པས། རྫས་ཆེ་ཆུང་དུ་གནས་པས།
ཆུང་བའི་རྫས་ཆེ་བ་ལ་རྐུས་པས་རྐུན་མ་ཡང་དེ་ནས་བྱུང་ངོ༌། །དེ་ཚོར་ཏེ་ཆལ་དང་
ཁྲིམས་བཅད་པ་ཆལ་ཁྲིམས་ཡང་དེ་ནས་བྱུང་ངོ༌། །དེ་དག་ཀྱང་ཡལ་ཏེ་མེད་པ་ལས།
ལྡུམ་བུའི་ཚལ་པ་བུར་ཤིང་གཅིག་པ་ལས་སྐྱེས་ཏེ། །དེ་ཡང་ང་བདག་གི་དབང་གིས་
བགོས་རིས་སུ་བཅད་པ་རང་གིས་ཡལ་དུ་སངས་ཏེ་མེད་པར་གྱུར་རོ། །དེ་ནས་མ་རྨོས་
སྐྱེས་པའི་ལོ་ཏོག་སྐྱེས་ཏེ་ཟ་བ་ལས། དེ་ཡང་ང་བདག་གིས་བགོས་ཏེ་རང་རང་ཚགས་
བྱས་ནས། བསོད་ནམས་ཆེ་ཆུང་གི་དབང་གིས་རྫས་ཆུང་བས་ཆེ་བ་ལ་འཕྲོག་སྟེ་ཟོས་
པས། སླར་ཞལ་ཆེ་༼ལྕེ༽དང་གཉིས་རང་གིས་རྒྱལ་བྱས་པས། འཕྲོག་པ་ཡི་ང་རྒྱལ་
བྱས་པས། རྒྱལ་ཐང་ཡང་དེ་ནས་སྲིད་དོ། །དེ་ཡང་ཡལ་ཏེ་སོང་ངོ༌། །དེ་ཡང་ས་གཞི་
ལས་ཐམས་ཅད་འབྱུང་བར་མཐོང་སྟེ། དེ་ཙུག་གི་མི་ཕན་ཟེར་ཏེ། ས་གཞི་ལ་འཕྲུ་
རློག་རྨོ་བརྐོ་བྱས་ཏེ། འབྲུ་སྣའི་བྱེ་བྲག་བཏབ་སྟེ། སྟོན་བཟང་པོར་བྱུང་བས། འོ་སྐོལ་
ལྷོའི་འཛམ་བུ་གླིང་ན། དེའི་རྗེས་མཐུན་དུ་ད་ལྟ་ས་གཞི་ལ། འཕྲུ་རློག་དང་ཆོས་རྐོ་
བྱས་ཏེ་དེ་ལྟ་བུ་ལ་སྤྱོད་དོ། །ཡང་དུས་ནམ་ཞིག་ན། ཚེ་དང་བསོད་ནམས་དང་དབང་



བ ་
149
མཛོད་ལྷ་འགྲེལ།
ཐང་ལས་ཀུན་ཟད་པའི་ཐ་མ་ལ། ཟས་སུ་རྩྭ་ཤིང་ཟ། གོས་སུ་རང་གི་སྐྲ་ཡི་ལཱ་བ་གོན་
ཏེ། དེ་ལ་རྣོ་མཚོན་གྱིས་ཀྱང་མི་ཆོད་པར་གྱུར་ཏེ། ནམ་ཞིག་ན་དུས་ཀྱི་སྙིགས་མ་དེ་
ལྟ་བུ་ཐུག་པའི་དུས་ཀྱང་འབྱུང་ངོ་། །ལུས་འཕགས་པོ་ན་ནི། མ་རྨོས་སྐྱེས་པའི་ལོ་
ཏོག་ལ་སྤྱོད་པས། འབྲས་ཆང་རྒུན་འབྲུམ་གྱི་རྒུན་ཆང་ལ་སོགས་པ་ལ་སྤྱོད། བན་
གླང་སྤྱོད་ན། འདོད་འཇོ་བ་མོ་ཆེ་ལ་གཉིས་འཛིན་༼ཉིན་བཞིན༽དུ་འཇོ་ཞིང་སྤྱོད་
ལ། གླང་པོ་ཆེའི་མགུལ་བར་ནོར་བུ་རིན་པོ་ཆེ་ལ་བ་ཐབས་སུ་སྐྱེས་པ་དེ་ལ་སྐྱེས་ཤིང་
འདོད་པ་འབྱུང་སྟེ། དགོས་འདོད་རེ་བ་ཡིད་བཞིན་འབྱུང་བྱ་ནི་མ་ཡིན་ཏེ། རིན་པོ་
ཆེ་ཆུང་ལ་ལྕི་བས། དགོས་འདོད་གང་དག་འབྱུང་བས་དེ་དག་ལ་སྤྱོད་དོ། །བྱང་གི་སྒྲ་
མི་སྙན་ན། དཔག་བསམ་གྱི་ཤིང་འགན་དེ་རང་ཁྲུས་བྱས་པ་ལ། ཅི་འདོད་པས་དེ་ལ་
སྤྱོད་དོ། །དེ་ལྟར་ལུས་དང་ཚེ་ཚད་དང་ལོངས་སྤྱོད་ལ་སོགས་པ་ཀུན་མི་འདྲའོ། །སྒྲ་
མི་སྙན་ན་སྟོང་ཐུབ་སྟེ། ལྷག་མ་གཉིས་སུ་ཕྱེད་ཕྱེད་ནི། འཛམ་བུ་གླིང་ན་ངེས་པ་མེད།
དང་པོར་དཔག་ཏུ་མེད་ཤར་ཡང་དེ་བཞིན་བཅུ་ཐུབ་འགྱུར། དེ་ལྟར་རྩིས་པས་ཚེ་ལོ་
ཚད། སྒྲ་མི་སྙན་ན་སྟོང་ཐུབ་སྟེ། བརྫང་དབུབ་ལོ་ལྔ་དག་ན་བྱེད་དོ། །བར་མ་དོ་རུ་
འཆི་བ་མེད་པ་ཡིན། བན་གླང་སྤྱོད་ན་ལྔ་བརྒྱ་ཐུབ། བརྫང་དབུབ་ལོ་ཉིས་བརྒྱ་ལྔ་
བཅུ་ན་བྱེད་དོ། །ལུས་འཕགས་པོ་ཉིས་བརྒྱ་ལྔ་བཅུ་ཐུབ། བརྫང་དབུབ་བརྒྱ་དང་ཉི་ཤུ་
རྩེ་བར་བྱེད་དོ། །དང་པོ་དཔག་ཏུ་མེད་པ་ནས། ཡར་སྐྱེ་མར་འབྲི་བྱེད་པས་ཏེ། ད་ལྟ་
ལོ་བརྒྱའི་དུས་ལ་བབ། ལན་གཅིག་བཅུ་ལ་ཐུག་ཙམ་ན། བུ་ཆུང་མདང་སྐྱེས་རོལ་
ཆུང་ཚར་བ་བཞིན་དུ་འཁྱུ༼འཁྱུད༽། བརྫང་དབུབ་ལོ་ནི་ལྔ་ན་བྱེད་དོ། །ལག་ཏུ་ཅི་
བླང་མཚོན་ཏུ་འགྱུར། དེ་ཚེ་དང་ལུས་ཀྱི་ཁྲུ་ཚད་ཀྱང་མི་མཉམ་སྟེ། འཛམ་བུ་གླིང་གི་



150
སངས་རྒྱས་གཡུང་དྲུང་བོན་གྱི་དཔེ་ཚོགས།
ནི་ཁྲུ་ཚད་བཞི་དང་ཕྱེད་བཞི་དང་ཕྱེད་དང་བཞིའོ། །ལུས་འཕགས་པོ་ནི་ཁྲུ་ཚད་
བརྒྱད་པའོ། །བན་གླང་སྤྱོད་བཅུ་དྲུག་པའོ། །སྒྲ་མི་སྙན་ནི་སུམ་ཅུ་རྩ་གཉིས་པའོ། །དེ་
ལྟར་ལུས་ཀྱི་ཁྲུ་ཚད་ཀྱང་མི་འདྲའོ། །ལས་ཀྱི་བྱ་བ་ཡང་མི་འདྲ་སྟེ། འཛམ་བུ་གླིང་ན་
དགེ་བ་སྤྱོད། ལུས་འཕགས་པོ་ནི་ཆ་ཤས་ཙམ། བན་གླང་སྤྱོད་ན་རྗེས་འབྲེང་ཙམ། སྒྲ་
མི་སྙན་ན་བསམ་པ་གཡེང་། བསམ་པའི་སྟོབས་ཀྱང་མི་འདྲ་སྟེ། འཛམ་བུ་གླིང་གཞི་
སེམས་སྟོབས་ཆེ། ལྷག་མ་གསུམ་ན་བློ་རྒྱུ་བའི་བསམ་པ་ཀུན། ཀུན་གཞི་དགེ་བའི་
སྟོབས་ཤུགས་ཆུང་བར་གནས་སོ། །འཛམ་བུ་གླིང་གི་མི་རྣམས་ནི། སྔོན་ཚེ་སྟོན་
ཞབས་བཅག་ཞལ་མཐོང་པས། ཀུན་གཞི་སེམས་ཀྱི་དགེ་སྤྱོད་ཆ་ཕྱེད་པས། ངན་སོང་
ལྟུང་བའི་དོན་ཡང་འདི་ན་ཤེས། མཐོ་རིས་འགྲོ་བའི་དགེ་བའི་དོན་ཡང་འདི་ན་ཤེས།
གཡུང་དྲུང་ཐེག་པའི་རིམ་པ་དགུ་ཡང་འདི་ནས་གྲོལ། སྦྱིན་པ་ལ་སོགས་བླ་ན་མེད་
པ་བཅུ་ཡང་འདི་ནས་སྤྱོད་པ་ཡིས། གླིང་གསུམ་པོ་དང་གཞན་གྱི་སེམས་ཅན་རྣམས་
ཀྱང་འདའ་ཀ་འདི་རུ་སྨོན་ལམ་འདེབས་པ་ཡིན། དེའི་ཕྱིར་གླིང་གསུམ་པོའི་མི་
རྣམས་ཀུན་ནི་མགྲོན་པོ་འདྲ་ལ། འཛམ་བུ་གླིང་གི་མི་ཡུལ་འདི་ཟམ་པ་འདྲ་ཞེས་
བྱའོ། །དེ་ལྟའི་ཕྱིར་ན་ཡངས་ཞིང་རྒྱ་ཆེ་ལ། ཡོངས་སུ་ཐ་དད་པའི་ཕྱིར་ན། གླིང་གཞི་
མི་ཡི་ཁམས་ཞེས་བྱའོ། །ཀླུ་དང་བྱོལ་སོང་ཁམས་སུ་སྟོན། །ཞེས་པ། ཀླུ་བྱོལ་སོང་གི་སྐྱེ་
བའི་རྒྱུ་གཅིག་སྟེ། གཏི་མུག་པ་ལས། རྐྱེན་གྱིས་སོ་སོར་བསྐལ་པས་ཏེ། ཀླུ་ནི་གདུག་
སེམས་ལས་གྱུར་པའོ། །དེ་ཡང་རྒྱུ་མཚན་གཅིག་སྟེ། སྡེ་ཚན་གསུམ་དུ་གནས་ཏེ། ཀླུ་
གཉན་ས་བདག་གསུམ་མོ། །ཀླུ་ནི་གདུག་པ་ཞེན་ཆགས་ཆེ་བ་ཆུ་ལས་གནས་སོ། །གཉན་
ནི་གཉན་ཚུལ་འཛིན་པས་ནམ་མཁའ་དང་ཤིང་དང་བྲག་ལ་གནས་སོ། །ས་བདག་ནི་



མཛོད་ལྷ་འགྲེལ།
15
གཞི་གནས་འཛིན་པས་ས་གཞི་ལ་གནས་སོ། །དེ་བས་ན་ཆུ་རླན་ཐམས་ཅད་ཀླུའི་
ཁམས་སུ་གནས། ནམ་མཁའ་དང་བྲག་ཤིང་ཐམས་ཅད་གཉན་གྱི་ཁམས་སུ་གནས།
ས་གཞི་ཐམས་ཅད་ས་བདག་གི་ཁམས་སུ་གནས་པས། ཀླུ་ས་བདག་ཁམས་སུ་སྟོན་པ་
ཡིན། བྱོལ་སོང་ལ་བདུན་ཏེ། རྒྱུ་དང་རྐྱེན་དང་ངེས་ཚིག་ཁམས། རིགས་དང་གནས་
དང་ངེས་གྲངས་བདུན་ཏེ། རྒྱུ་གཏི་མུག་ལས་རྐྱེན་མུན་པ་བཀོལ་སྤྱོད་བྱས་པས།
འབྲས་བུ་བྱོལ་སོང་སྟེ། ངེས་པའི་ཚིག་ཏུ་ནི། དལ་འབྱོར་ཐོབ་པའི་དུས་ན་ལྷ་གཤེན་
བོན་དང་གསུམ་ལ་རྒྱབ་ཀྱིས་ཕྱོགས་པས། མཐོ་རིས་ཐར་པའི་ལམ་ནས་བྱོལ་ནས།
བྱོལ་སོང་གི་གནས་སུ་སོང་བས་བྱོལ་སོང་ཞེས་བྱའོ། །རིགས་ནི་བྱོལ་སོང་གི་རིགས་
ཡིན་ལ། སྡེ་ཚན་འདོད་ཁམས་སུ་རྟོགས། སྐྱེ་གནས་ནི་རྣམ་པ་བཞིའི་ཚུལ་དུ་སྐྱེ་ལ།
གནས་ནི་རྒྱ་མཚོ་ཆེན་པོ་དང་། མུན་པའི་གཡུང་དྲུང་གི་གླིང་ན་གནས་སོ། །གྲངས་
ནི་བཞི་སྟེ་རྐང་བཞི་དང་རྐང་གཉིས་དང་རྐང་མང་དང་རྐང་མེད་དོ། །དེ་དག་ནི་རྟ་
གླང་ལྟ་བུ་ཕྱུགས་ལྟ་བུ་དང་ཉ་སྦྲུལ་ལྟ་བུར་གནས་སོ། །འདི་ནས་དཔག་ཚད་འབུམ་ན་
རྒྱ་མཚོ་ཆེན་པོ་ན་བྱོལ་སོང་གི་བྱིང་གནས་སོ། །གླིང་བར་གྱི་མུན་པ་ཆེན་པོ་ན་ཡང་
སྲན་མ་བྱེར་བླུག་པ་བཞིན་ལ་གཅིག་ཟ་ཞིང་འཚེ་ནས་གནས་སོ། །དེ་དག་ནི་གནས་
ན་སྦྱོང་བའི་བྱོལ་སོང་ངོ་། །དེ་དག་ནི་གནས་འཐོར་བའི་བྱོལ་སོང་སྟེ། དཔེར་ན་ཆང་
དར་མའི་སྦང་མའི་ཁ་ན་ཚོགས་གཅིག་གཏོར་བ་དང་ཙམ་སྟེ། ཕལ་ཆུང་བ་ནི་འདི་
དག་ཀུན་ནོ། །བྱོལ་སོང་ནི་ལྷའི་ཡུལ་ན་ཡང་ཡོད་དེ། རྟའི་རྒྱལ་པོ་སྤྲིན་གྱི་ཤུགས་
ཅན་དང་། བྱོལ་སོང་གི་རྒྱལ་པོ་ངང་པ་གསེར་མདོག་དང་། གླང་པོ་ཆེ་རབ་ཏུ་བརྟན་
པ་དང་། འདོད་འཇོའི་བ་མོ་ཆེ་གནས་ཏེ། ཐར་པ་རྐྱེན་གྱིས་བྱོལ་སོང་ཞེས་བྱ་སྟེ། ལྷའི་



152
སངས་རྒྱས་གཡུང་དྲུང་བོན་གྱི་དཔེ་ཚོགས།
བསོད་ནམས་ཀྱི་རྐྱེན་དུ་བྱུང་པའོ། །འོག་དམྱལ་བའི་གནས་ན་ཡང་ཡོད་དེ། ཁ་
ལྕགས་ཀྱི་མཆུ་ཅན་དང་། ཁྱི་ནག་སྤྲེའུ་དང་། གདུག་པ་སྦྲུལ་མགོ་ཅན་ལ་སོགས་པ་
གནས་པ་ནི། ལྟུང་བ་སྡུག་བསྔལ་གྱི་བྱོལ་སོང་ཞེས་བྱ་སྟེ། སྡུག་བསྔལ་བའི་དམྱལ་
བའི་རྐྱེན་དུ་བྱུང་བ་ཡིན་ནོ། །དེ་ལྟར་དུ་བྱོལ་སོང་གི་གནས་རིགས་མང་ཞིང་རྒྱ་ཆེ་ལ།
མི་འདྲ་མི་མཚུངས་ཐ་དད་སྟེ། གཏི་མུག་མུན་པའི་མཚན་ཉིད་འཛིན་པའི་ཕྱིར་ན་
ཁམས་ཞེས་བྱའོ། །ཕྱི་ནང་ཡི་དྭགས་ཁམས་སུ་སྟོན། །ཞེས་པ། ཡི་དྭགས་ལ་ཡང་དོན་
བདུན་ཏེ། རྒྱུ་རྐྱེན་དང་ངེས་ཚིག་དང་རིགས་དང་ཁམས་དང་། གནས་དང་གྲངས་
བདུན་ཏེ། རྒྱུ་འདོད་ཆགས་རྐྱེན་སེར་སྣ་འབྲས་བུ་ཡི་དྭགས་སོ། །ངེས་པའི་ཟས་དང་
སྐོམ་ལ་ཡིད་བཏགས་ཏེ། སེར་སྣ་དང་འཇུར་གེགས་ཀྱིས་བཅིངས་པས་ཡི་དྭགས་
སོ། །རིགས་ཡི་དྭགས་ལ་ཁམས་འདོད་པའི་ཁམས་སུ་གཏོགས། རིགས་གྲངས་ནི་
གསུམ་སྟེ། ཕྱི་དང་ནང་དང་སྒྲིབ་པ་ཅན་གྱིས་སྒྲིབ་པ་ཅན་ནོ། །ཕྱིའི་སྒྲིབ་པ་ཅན་ནི་
ལུས་རི་རབ་ཙམ་ལ་མགོ་བོག་རི་ཙམ་སྟེ། སྐྱེ་སྲིང་རྒྱུད་ཙམ་ལ་ཁ་ཁབ་མིག་ཙམ་རྐང་
ལག་འཇག་མ་ཙམ་སྟེ། དེ་ལྟ་བུ་དེ་ནི་རྒྱུ་རྐྱེན་ངན་པས་དེ་གསུམ་སྔོན་བྱས་པའི་རྣམ་
སྨིན་གྱིས་དེ་ལྟ་བུར་སྐྱེས་པ་ཡིན་ནོ། །ནང་གི་སེར་སྣ་ཅན་ནི། ཟས་ལ་མེ་མ་མུར་དུ་
མཐོང་བ་དང་། སྐོམ་ལ་རྣག་ཁྲག་ཏུ་མཐོང་བ་དང་། གོས་ལ་རེ་རད་དང་ཚེ་༼ཚེར༽
འབྲས་ལྟ་བུར་མཐོང་བ་སྟེ། སྒྲིག་རྒྱུ་སྣང་བ་དང་། གཞའ་ཚོན་སྣང་བ་དང་། ཟ་ཆུར་
མཐོང་སྟེ་གདུང་སྟེ་བསྙགས་ཀྱང་སྔོན་གྱི་ལན་ཆགས་ཀྱི་དབང་གིས་དེ་དང་འཕྲད་
པར་མི་འགྱུར་ཏེ། ལ་ལ་དག་གི་ཟས་ཆུའི་སྦྱིན་པ་བཏང་བས་ཡང་། རྣག་ཁྲག་དང་
ངན་སྡུག་དང་། མེ་མ་མུར་དང་དུག་ཆུར་འགྱུར་ཏེ། སྔོན་གྱི་ལན་ཆགས་མ་དག་པས།



མཛོད་ལྷ་འགྲེལ།
1s3
དེ་ལྟར་འགྱུར་བའོ། །སྒྲིབ་པ་ཅན་གྱི་སྒྲིབ་པ་ཅན་ནི། ཟས་སྐོམ་མདུན་ན་ཇི་སྙེད་པ་
གནས་ཀྱང་། སྐྱེས་པ་མཚོན་ཐོགས་དང་། དབྱུག་ཐོགས་ཀྱིས་བསྐོར་ཏེ། བསྲུང་པར་
མཐོང་པས་ཟས་བཟའ་བཏུང་གི་དབང་མེད་དེ། གསུམ་པ་ཚིགས་པ་འབྱར་ནས་
གནས་པ་ནི། དེ་ཅི་ལྟ་བུ་ཞེ་ན། དེ་སྔོན་གཞན་གྱི་མཆོད་སྦྱིན་གཏོང་པ་ལ་འཇུར་
གེགས་གཞན་ལ་བྱས་ཏེ་ཁོས་འཕངས་པ་བྱས་པའི་ལན་ཆགས་ཡིན་ནོ། །གནས་ནི་
འདི་ནས་དཔག་ཚད་ལྔ་བརྒྱ་ན་གནས་ཏེ། ཡི་དྭགས་ཀྱི་རྒྱལ་མོ་མེ་ཏོག་གི་ཤིང་མ་ལ་
སོགས་པའི་བྱིང་ཐམས་ཅད་དེ་ན་གནས་སོ། །འདི་དག་ཀུན་ནི་གནས་ནས་ཐར་པའི་
ཡི་དྭགས་ཏེ། ས་སྟེང་ན་གནས་པའི་བཀྲེས་འདྲེ་དང་བཀྲེས་སྲི་དང་། བྱུར་འདྲེ་དང་
བྱུར་སྲི་ལ་སོགས་མི་ཕྱུགས་ལ་གནོད་པ་བྱེད་པ་དང་། འོག་མ་ལྟར་བྱེད་ཅིང་རྨི་ལམ་
དང་མཐོངས་སུ་སྟོན་པ་ལྟར་བྱེད་པ་འདི་དག་ནི། ཆང་དར་མའི་ཁང་ནས་སྦང་མ་
ཚོམ་ཅིག་སྟར་བ་ཙམ་སྟེ། བྱུར་འདྲེ་ཕྲ་མོ་བྱ་བ་ཡིན་ཏེ། དེ་དག་ཀུན་ཡང་ཡི་དྭགས་
ཀྱི་ཁོངས་སུ་བསྡུའོ། །དེ་ལྟ་བས་ན་ཡི་དྭགས་ཀྱང་རྒྱ་ཆེ་ལ་གྲངས་མང་ཞིང་། བཀྲེས་
སྐོམ་གྱི་མཚན་ཉིད་འཛིན་པས། ཕྱི་ནང་ཡི་དྭགས་ཁམས་སུ་སྟོན་པ་ཡིན་ནོ། །དམྱལ་
བ་ཚ་གྲངས་ཁམས་སུ་སྟོན། །ཞེས་པ། དམྱལ་བ་ལ་ཡང་དོན་བདུན་ཏེ། རྒྱུ་རྐྱེན་འབྲས་
བུ་ངེས་ཚིག་རིགས་དང་ཁམས་དང་གནས་དང་གྲངས་ལ་སོགས་པ་སྟེ། རྒྱུ་ཞེ་སྡང་
རྐྱེན་བསད་བཅད་འབྲས་བུ་དམྱལ་བ་སྟེ། དེའི་ངེས་ཚིག་ནི། སྔོན་གྱི་དུས་ན་གདུག་
རྩུབ་དང་རྒྱུ་རྐྱེན་དེ་དག་ཏུ་བྱས་པའི་དབང་གིས་རྣམ་པར་སྨིན་པའི་འབྲས་བུ། ད་ལྟ་
ཉིད་དམྱལ་ཞིང་གཏུབ་པ་དང་། བཙོ་ཞིང་བསྲེག་པ་དང་། གྲངས་འདར་འཁྱག་པའི་
དམྱལ་བ་སྦྱངས་པས་སོ། །སྐྱེ་གནས་ནི་གསུམ་ཀ་ཡང་ལས་མ་དག་པས་བརྫུས་ནས་



154
སངས་རྒྱས་གཡུང་དྲུང་བོན་གྱི་དཔེ་ཚོགས།
སྐྱེ་བའོ། །རིགས་ནི་དམྱལ་བའི་རིགས་ལ། ཁམས་ནི་འདོད་ཁམས་གཏོགས་ཏེ།
གནས་ནི་འདི་ནས་དཔག་ཚད་བརྒྱད་ཁྲི་ན། རླུང་དང་མེ་ཡི་ཆུའི་འཁོར་ལོའི་བར་ན་
གནས་སོ། །རྣམ་གྲངས་རྣམ་པར་བརྒྱད་དེ། ཚ་གྲང་ཡང་བཅུ་དྲུག་ཟུང་དུ་སྡེབ་པའི་
བཅོ་བརྒྱད་དོ། །ཟུང་དུ་སྡེབ་པ་ཅིའི་ཕྱིར་ཞེ་ན། དམྱལ་བ་གཅིག་གིས་སྡུག་བསྔལ་
གཉིས་ཀ་ཉམས་སུ་མྱངས་པས། ཟུང་དུ་སྡེབ་སྟེ་བརྒྱད་དུ་བརྩི་བའོ། །ཚ་བ་བརྒྱད་ཀྱི་
དམྱལ་བའི་མ་ཐ་ན། མནར་མེད་པ་བྱ་བ་ཡོད་དེ། འོག་གསེར་གྱི་མ་ཐ་ལ་ལྕགས་ཀྱི་
ཁང་པ་དགུ་རི་དགུ་འབུམ་གྱིས་བསྐོར་བའི་ནང་ན་བཅུག་སྟེ་གནས་པ་ལ། གདུག་
རྩུབ་ཞེ་སྡང་གི་མེས་བསྲེག་པས། ལྕགས་ཀྱི་ཁྲོ་ཆུ་ཁོལ་མ་དེ་ལྷུད་ཀྱིས་ལུད་པ་སྟེ་ཞེས་
སུ་༼ཞིམ་དུ༽མཐོང་སྟེ། ཧུབ་ཀྱིས་འཐུང་བས་གཟུགས་ཐལ་བར་ཕུང་གིས་འགྲོ་སྟེ།
དེ་དམྱལ་བའི་ལོ་གཅིག་ན་སྦྱང་ཚད་མ་ཁེལ་བས། སྤྱི་མཐུན་འབྱུང་བ་བཞིའི་ནུས་
པས། སླར་དམྱལ་བའི་གཟུགས་སུ་ལོག་གི་འགྲོའོ། དེ་ཀ་ལྟར་ལས་མ་ཁྱེར་བར་ཐལ་
བར་བྱེད་པས། དམྱལ་བ་མནར་མེད་པ་ཞེས་བྱའོ། །དེའི་གོང་ན་དམྱལ་བ་རོ་མྱག་
ཅེས་བྱ་བ་ཡོད་དེ། ལྕགས་ཀྱི་གཏུན་ཁུང་འབར་བ་ཆེན་པོར་བཅུག་ནས་ལྕགས་ཀྱི་ཐོ་
ཆེན་གྱིས་བརྡུང་སྟེ། དཔེར་ན་ཚོགས་པ་ཞིབ་མོ་ཙམ་དུ་ཆར་གྱིས་སོང་སྟེ། ལས་མ་
དག་པ་དང་འབྱུང་བཞིའི་བྱིན་རླབས་ཀྱིས་སླར་གཟུགས་སུ་ཁྲང་གི་སོང་སྟེ། ཡང་
ནས་ཡང་དེ་བཞིན་ཚོགས་པས། དམྱལ་བ་རོ་མྱག་ཅེས་བྱའོ། དེའི་གོང་ན་དམྱལ་བ་
བསྡུས་འཇོམས་བྱ་བ་ཡོད་དེ། བྲག་ཐུག་རེའི་གདོང་འདྲ་བ་གཉིས་འཐབ་པའི་བར་དུ་
དམར་ཆར་ཆར་སོང་སྟེ། དེ་ལྟར་སོང་ལོ་སྟོང་ཙམ་ན། ལས་མ་དག་པའི་དབང་གིས་
འབྱུང་བ་བཞིའི་གཟུགས་སུ་ཁྲང་གིས་སོང་སྟེ། ལོ་མང་དུ་དེ་ལྟར་སོང་པས་བསྡུས་



མཛོད་ལྷ་འགྲེལ།
i55
འཇོམས་ཞེས་བྱའོ། །དེའི་གོང་ན་མེ་འོབ་བྱ་བ་ཡོད་དེ། དཔེར་ན་མེ་མ་མུར་གྱི་འོབ་སྟེ་
ཚ་བའི་ཚད་ཀྱང་། ལྕགས་སྲང་སྟོང་ལ་བརྡུང་བའི་ཐོ་བ་ཞིག་འོབ་དེར་སྐྱུར་ཏེ་བཏང་
བས། འོབ་ཀྱི་ནང་དུ་མེ་རྡུལ་དམར་མེར་གྱིས་འགྲོ་སྟེ། དེ་ལྟ་བུའི་ནང་དུ་གཤེད་མ་
གཅིག་གིས་སྙིང་ཁ་ནས་ལྕགས་ཀྱུས་བཟུང་ནས། དེ་མ་ཐག་ཏུ་ཐལ་བར་ཕུང་གི་
འགྲོའོ། དེ་ཡང་གོང་བཞིན་སོང་ལོ་སྟོང་པར་མ་སོང་བར། སྔོན་གྱི་ལས་མ་དག་པས་
འབྱུང་བ་བཞིའི་ནུས་པས་སླར་གཟུགས་སུ་ཁྲུང་གིས་སོང་སྟེ། དེ་ལྟ་བུ་ལན་བརྒྱ་རུ་
བྱས་པ་དེ་བཞིན་དུ། མེ་མ་མུར་གྱི་འོབ་ཆེན་ཞེས་བྱའོ། །དེ་བཞི་ནི་སྐད་ཀྱང་འབོད་
མི་ནུས་པས་སྒྲ་ཡང་མེད་པ་བཞི་བྱའོ། །དེ་བཞིའི་གོང་ན་རལ་གྲི་སྤུ་གྲིའི་ནགས་ཚལ་
ཞེས་བྱ་བ་ཡོད་དེ། རལ་གྲིའི་ནགས་ཚལ་བསྣོལ་མར་གནས་པ་དེ་ཡང་། དཔེར་ན་
ཁབ་མང་པོ་སྤར་བར་བླུག་པའམ། འཕྲུག་བཤད་པའི་སོ་མང་བཞིན། རལ་གྲི་སྤུ་གྲི་
གཏམས་པའི་ནང་དུ། དམྱལ་བའི་རྒྱལ་པོ་གཤིན་རྗེ་གཤེན་པོས། ལྕགས་ཀྱུས་བཟུང་
ནས་སྐྱུར་བས། ལུས་དུམ་བུ་སྟོང་དུ་འགྲོ་སྟེ། དེ་ལྟར་སོང་ལོ་སྟོན་ཙམ་ན། སྔོན་གྱི་
ལས་ངན་པ་མ་དག་པས། འབྱུང་བ་བཞིས་སླར་གཟུགས་སུ་སོང་སྟེ། དེ་ལྟ་བུ་ལན་
གྲངས་མང་དུ་བྱས་ཡོད་ནི། སྤུ་གྲིའི་ནགས་ཚལ་བྱ་བ་ཡིན་ཏེ། དེའི་གོང་མ་ཐིག་ནག་
བྱ་བ་ཡོད་དེ། སྤྱི་བོའི་གཙུག་ནས་རྐང་པའི་མཐིལ་དུ། ཐིག་ནག་བཏབ་ནས་སོག་ལེ་
རྣོན་པོས་དྲ་བ་ནི། མགོ་ནས་གཤག་གིས་དྲས་རྟིང་པར་གཤགས་ཙམ་ན། སྔོན་གྱི་
ལས་མ་ཟད་པས། འབྱུང་བ་བཞིའི་ནུས་མཐུས། སླར་མགོ་ནས་མར་འབྱར་ནས་སོང་
སྟེ། དེ་ནས་ཡང་མགོ་མར་གཤགས་ཏེ་བཏང་པས། ཡང་ད་ཅི་ལྟར་འབྱར་ནས་འོང་
བའི་ལན་གྲངས་མང་དུ་བྱེད་དོ། །དེ་ནི་དམྱལ་བ་ཐིག་ནག་ཅེས་བྱ་བ་ཡིན་ནོ། །དེའི་



156
སངས་རྒྱས་གཡུང་དྲུང་བོན་གྱི་དཔེ་ཚོགས།
གོང་ན་རབ་ཏུ་ཚ་བ་ངུ་འབོད་བྱ་བ་ཡོད་དེ། ཤལ་མ་རིའི་སྡོང་པོ་བྱ་བ། ལྕགས་ཀྱི་
སོག་ལེ་ཁ་བསྣོལ་མར། རིང་པ་འདོམ་དགུ་བརྐྱང་པ་གཅིག་ལ། རྩེ་མོ་ན་ཕ་མ་ལྟ་བུར་
བྱས་པ་ཤིན་དུ་གདུང་བའི་ཚུལ་སྟོན་པ་ངུ་ཞིང་ག་ཞིང་། ཤ་མར་སྡེར་གང་ཐོགས་
ནས། བུ་མའི་དྲུང་དུ་ལ་མར་ཤོག་ཟེར་ཅིང་མཛུབ་གཡུག་བྱེད་དོ། །དེ་ཕ་མར་བས
ནས་ཡར་འཛེག་ནས་ཕྱིན་ཙམ་ནས། ཤ་མ་རིས་ཤ་ཁམས་རེ་རུས་པ་ཁམས་རེ་ཁྲག་
ཐིག་རེ་འཆད་ནས། རྩེ་མོར་ཕྱིན་ཙམ་ན། ཕ་མ་ཡུལ་ན་མི་སྣང་ངོ༌། །སླར་མར་ལ་
བལྟས་པས། ཡང་ད་ཅིའི་ཕ་མར་བྱས་པ་ད་ཅི་ཀ་ན་ལྟར་ས་མཚམས་ན་ངུ་ཞིང་འབོད་
དེ། སླར་བབས་ནས་ཕྱིན་པས་ཤ་རུས་རྣལ་མར་ཕུངས་ཀྱི་འགྲོ་སྟེ། དེ་ནི་ཤལ་མ་རིའི་
སྡོང་པོའོ། །དེའི་གོང་ན་ཨ་ཚ་ཚ་བྱ་བ་ཡོད་དེ། ཟངས་བརྒྱ་མ་ཁལ་ཚད་ནང་དུ་དམྱལ་
ཆུ་ནག་པོ་ཁལ་གཅིག་བླུག་སྟེ། ཟངས་ཁ་སྤྲད་ནས་འཚོད་པ་ཡིན་ཏེ། ཨ་ཚ་ཚ་བྱ་བ་
བྱས་པས། གྲང་བ་ལ་སྦྱོར་བ་སྟེ། གྲང་བའི་དམྱལ་བ་བཤད་པར་བྱ་སྟེ། ཨ་ཆུ་ཆུ་བྱ་བ་
ཡོད་དེ། དེ་ནི་འདི་ལྟ་སྟེ། ད་ཅི་ཟངས་ཀྱི་དམྱལ་བ་དེ་ཨ་ཚ་ཚ་བྱས་པས། ཚ་ན་གྲང་
དུ་བཞུགས་ཟེར་ཏེ། གཤིན་རྗེ་ནག་པོས་ཟངས་ནས། ལོ་སར་ལྷགས་སྒང་ཆུ་ལ་རྐྱལ་
དུ་བཅུག་ཏེ། ཨ་ཆུ་ཆུ་བྱ་བ་འབྱིན་ནོ། །དེ་ནས་ཆུ་རུ་ཅུང་ཞིག་གནས་ཙམ་ན། རུས་པ་
ན་ལྷང་གིས་འོང་བ་དེ་ནི། ཨ་ན་ན་བྱ་བའི་དམྱལ་བ་ཡིན་ནོ། །དེ་ནས་ཕར་ཀར་
བརྒལ་ཙམ་ན། སྙིང་མི་ཐུབ་འབར་ཞིང་སོ་ཐམ་ཐམ་བྱེད་པ་ནི། ཨོག་ཐམ་ཐམ་བྱ་
བའི་དམྱལ་བའོ། །སླར་འཁྱགས་ཆུ་ལ་སྒྱུར་བར། ལུས་སྐྱང་ནས་ཆུ་བུར་དུ་རམ་གྱིས་
འགྲོ་སྟེ། དེ་དམྱལ་བ་ཆུ་བུར་ཅན་བྱ་བ་ཡིན་ནོ། །དེ་ནས་ཆུ་བུར་བརྡོལ་ཏེ་ཆུ་བུར་
རྣག་ཏུ་འཛག་པས། ཆུ་བུར་བརྡོལ་པ་ཅན་བྱ་བ་ཡིན་ནོ། །དེ་ནས་ལོ་སར་གྱི་འཁྱག་པ་



མཛོད་ལྷ་འགྲེལ།
IST
ལ་ལྟོ་སྦྱོར་ཏེ་ཡན་ལག་བརྐྱང་སྟེ་ཕུར་བཏབས་པས། ཆུ་བུར་རྨ་དང་ཤུ་བར་སོང་སྟེ།
པད་མ་ལྟར་གས་པའི་དམྱལ་བར་བྱའོ། །དེ་ལ་པད་མ་ལྟར་བརྒྱད་དམ་བཅུ་དྲུག་ཏུ་
གས་པ་ནི་པད་མ་ཆེན་པོ་ལྟར་གས་པ་བྱའོ། །དེ་ནས་རྨ་མདོག་ཀྱང་སྔོན་པོར་སོང་སྟེ།
རུལ་ཏེ་ཤ་རུལ་ཉ་ཤུ་མནམ་ཞིང་། རུས་པ་ཡང་ཤག་ཤག་སོང་སྟེ། ཨུ་དཔལ་སྔོན་པོ
ལྟར་གྱེས་པའི་དམྱལ་བ་ཡིས་བྱའོ། །དེ་དག་ནི་གྲང་བའི་དམྱལ་བ་བརྒྱད་ཅེས་བྱའོ། །ཚ་
གྲང་བཅུ་དྲུག་བརྒྱད་དུ་བགྲང་བ་ཅི་ཕྱིར་ཞེ་ན། འདི་ལྟ་སྟེ། གོང་དུ་ཚ་བའི་དམྱལ་བ་
མྱོང་ཙམ་ན། གྲང་བ་ཞིག་ཁ་ན་ཅི་མ་རུང་བསམ་གྱིས། གཤེད་མ་འཇིགས་བྱེད་ནག་
པོ་མགོ་དགུ་པས། ཚ་བ་ནས་རྩར་གྱིས་བཏོན་ནས། གྲང་བར་སྦྱང་གིས་སྐྱུར་བའི་བར་
དེར། སྲང་མདའ་ཙམ་ཞིག་བདེའོ། །དེ་ནས་ཡང་གྲང་བའི་དམྱལ་བ་འཁྱགས་ཙམ་ན།
ཚ་བ་གཅིག་ཁ་ན་ཅི་མ་རུང་བསམ་པ་ཙམ་གྱིས། གཤེད་མ་འཇིགས་བྱེད་ནག་པོ་
མགོ་དགུ་པས། ཡང་ཚ་བ་ཆེན་པོའི་ནང་དུ་བསྐྱུར་ཏེ་བཏང་པས། དེ་ལྟར་དུ་ཚ་གྲང་
གི་སྡུག་བསྔལ་མཉམ་པས། ཟུང་དུ་སྡེབས་ནས་བརྒྱད་དུ་བགྲང་པའོ། །དམྱལ་ཁམས་
ཆེན་པོ་དེ་ལ་སྒོ་བཞི་ཡོད་དེ། ཤར་སྒོ་ན་ཁ་ལྕགས་མཆུ་ཅན་རྣོན་པོ་ཡིས། མཆུས་
བཏོགས་བྱས་པས་དབང་པོ་ལྔ་ཀ་ཙར་ཙར་འབྱིན་ནོ། །ལྷོ་སྒོ་ནས་ཁྱི་ནག་བྲེ་ཡིས།
ལྟངས་ཀྱིས་མནན་ན་ཤ་ལུས་ཤག་གིས་འབྱེད་དོ། །ནུབ་སྒོ་ན་རལ་གྲི་སོ་མང་བསྣོལ་
བས། ལུས་དུམ་བུ་ཉིལ་གྱིས་གཏུབ་བོ། བྱང་སྒོ་ན་མེ་ཚན་གྱི་འོབ་དོང་དུ་ཐལ་བར་
ཉིལ་གྱིས་འགྲོའོ། །དེ་དག་གི་མཐའ་མ་ཡང་སྟག་དར་མ་བརྒྱས་ཟ་ཞིང་གསོད་པར་
བྱེད་དོ། །དེའི་ཐ་མ་ཡང་༼འདིར་མ་ཚང་བ་འདྲ་པོ་འདུག་པས་གཟིགས་དཔྱད་ཞུ། མཆན།༽
ཞང་ཞུང་སྐད་དུ། ཏ་ཞི་ཏི་ཀ་མུ་ཁྱུང་ནི༼མུ་གུང་སལ༽། བོད་སྐད་དུ། རང་



158
སངས་རྒྱས་གཡུང་དྲུང་བོན་གྱི་དཔེ་ཚོགས།
འཛིན་མཚན་ཉིད་གཉིས་ཀྱི་མཛོད་བཤད་དེ། །ཞེས་པ། འཁོར་བའི་རང་གི་མཚན་
ཉིད་འཛིན་པ་དང་
། མྱ་ངན་འདས་པ་རང་གི་མཚན་ཉིད་འཛིན་པ་དང་གཉིས་སོ། །འཁོར་
བའི་མཚན་ཉིད་འཛིན་པ་ལ་གཉིས་ཏེ། ཕུང་པོ་ལྔ་ཡི་མཚན་ཉིད་དང་། དེ་ཉིད་རྒྱས་
པར་བཤད་པའོ། །དེ་ལ་ཕུང་པོ་ལྔའི་མཚན་ཉིད་བསྟན་པ་ནི། གཟུགས་ནི་ཁམས་
གསུམ་འཁོར་བ་སྟེ། །གཟུགས་སུ་རུང་པའི་མཚན་ཉིད་འཛིན། །ཞེས་པ་ནི། གཟུགས་
ཞེན་ཅིང་ཆགས་པའི་རྒྱུ་ཁམས་གསུམ་དུ་འཁོར་ཏེ། ཁམས་གསུམ་འདོད་ཁམས་
གཟུགས་ཁམས་གཟུགས་མེད་པའི་ཁམས་སོ། །འཁོར་བ་ནི་རྟེན་ཅིང་འབྲེལ་བས་
འཁོར་བ་སྟེ། རྟེན་ཅིང་འབྲེལ་པ་ཡང་གཞི་མ་རིག་པ་ལ་བརྟེན་ཅིང་གནས་སྟེ། མ་
རིག་པ་ནས་རྒ་ཤི་ལ་ཐུག་གི་བར་གྱི་འཁོར་བའོ། །དེ་ཡང་གསུམ་སྟེ། འཁོར་བའི་
གནས་ནི་ཁམས་གསུམ་མོ། །འཁོར་བའི་རྒྱུ་ནི་ཕུང་པོ་ལྔའོ། །འཁོར་བར་བྱེད་པ་ནི་
རྟེན་འབྲེལ་བཅུ་གཉིས་སོ། །གཟུགས་སུ་རུང་བའི་མཚན་ཉིད་འཛིན་པ་ནི། ཡུལ་ལ་
གཟུགས་སུ་རུང་པ་དང་། དཔྱད་པས་གཞིག་ཅིང་གཞོམ་དུ་རུང་པ་དང་། གཟུགས་སུ་
རུང་པའི་མཚན་ཉིད་འཛིན་པའོ། །འཁོར་བ་ལ་དོན་བདུན་ཏེ། འཁོར་བའི་གནས་
དང་། དཔེ་དང་། ངོ་བོ་དང་། ངེས་ཚིག་དང་། དབྱེ་བ་དང་། རྒྱུ་དང་། མཚན་ཉིད་
དང་བདུན་ནོ། །གནས་ནི་ཁམས་གསུམ་མོ། །དཔེ་ནི་ཤིང་རྟའི་འཁོར་ལོ་འམ། ཟོ་
ཆུའི་རྒྱུན་མ་བཞིན་ནོ། །ངོ་བོ་ནི་རྟེན་ཅིང་འབྲེལ་པའོ། །ངེས་ཚིག་ནི། ཁམས་གསུམ་
གཅིག་ནས་གཅིག་ཏུ་འཁོར་བས་འཁོར་བ་ཡི་༼ཞེས༽བྱའོ། །དབྱེ་བ་ནི་ལས་དང་།
སྡིག་པས་འཁོར་བ་དང་། དགེ་བ་ཟག་བཅས་ཀྱིས་འཁོར་བ་དང་། ལུང་དུ་མ་བསྟན་
པའམ། ལས་ཀྱི་འཁོར་བའོ། །འཁོར་བའི་རྒྱུ་ནི་ཕུང་པོ་ལྔའོ། །འཁོར་བར་བྱེད་པ་ནི་



མཛོད་ལྷ་འགྲེལ།
159
ཚན་པོ་ཆེའི་བག་ཆགས་སོ། །འཁོར་བའི་མཚན་ཉིད་ནི། གཅིག་ཏུ་མི་གནས་པ་ཏེ།
རྟོག་འཛིན་ལ་ཆགས་པས་འཁོར་བའོ། །རྟོག་འཛིན་གྱིས་ནི་འཁོར་བའི་བོན་ཐམས་
ཅད་ལ་ཁྱབ་པའོ། །ཚོར་བས་ཁམས་གསུམ་འཁོར་བ་སྟེ། །བདེ་སྡུག་མྱོང་ཚོར་མཚན་
ཉིད་འཛིན་། །ཞེས་པ། འཁོར་བ་ནི་ཁམས་གསུམ་གཅིག་ནས་གཅིག་ཏུ་སྐྱེ་བ་ལེན་
པས་འཁོར་བ་སྟེ། ཚོར་བ་ནི་བདེ་སྡུག་ཉམས་མྱོང་པས་སོ། །དེ་ལ་མཚན་ཉིད་འཛིན་
ཞེས་པ་ནི། མཚན་ཉིད་དེ་ཁ་ལས་མི་འགྱུར་ཞིང་། གཞན་བཅད་པའི་ཕྱིར་རོ། །གཟུགས་
ནི་གཟུགས་སུ་རུང་བ་ལས་བདེ་སྡུག་ཚོར་བ་མ་ཡིན་ཏེ། བེམ་པོའོ། །ཚོར་བ་ནི་བདེ་
སྡུག་མྱོང་ཚོར་མཚན་ཉིད་འཛིན། འདུ་ཤེས་ནི་ཡུལ་ལ་མཚན་མར་འཛིན་ཏེ་ཀུན་
ལ་མི་གཡེངས། འདུ་བྱེད་ནི་སེམས་ལ་མི་བྱེད། རྣམ་པར་ཤེས་པ་ནི་ཀུན་ལ་ཤེས་ཤིང་
རིག་པ་ཡིན་ལ། བདེ་སྡུག་ལ་སོགས་པ་ཕྱོགས་གཅིག་པ་མིན་ཏེ། དེ་བས་ན་མྱོང་ཚོར་
ཉིད་ཞེས་པ་གཞན་རྣམ་པར་བཅད་པའོ། །མཚན་ནི་ཞེས་བྱ་བ་རངརང་གི་བཏགས་
པ་སྟེ། ཉིད་ཅེས་བྱ་བ་དེ་དེ་ཉིད་ལས་མི་འདའ་བའོ། །འདུ་ཤེས་ཁམས་གསུམ་འཁོར་
བ་སྟེ། །ཡུལ་ལ་མཚན་རྟོགས་མཚན་ཉིད་འཛིན། །ཞེས་པ། འདུ་བ་ནི་གསུམ་འདུས་
པ་ལ། ཤེས་པ་ནི་ཡུལ་ཆོད་པ་སྟེ། རང་གི་མཚན་ཉིད་དོ། །ཡུལ་གྱི་གཟུགས་སྒྲ་ལ་
སོགས་པའོ། །མཚན་མ་ནི་དཀར་པོ་དང་དམར་པོ་ལ་སོགས་པའོ། །འཛིན་པ་ནི་
གཞན་དུ་མི་འཕྲོ་བའོ། །འདུ་བྱེད་ཁམས་གསུམ་འཁོར་བ་སྟེ། །ཀུན་ལ་གཡེངས་པའི་
མཚན་ཉིད་འཛིན། །ཞེས་པས། ཀུན་ནི་བྱ་བའི་ཡུལ་ལོ། །གཡེངས་པ་ནི་སེམས་ཀུན་
གཡོ་བར་བྱེད་པའོ། །རྣམ་ཤེས་ཁམས་གསུམ་འཁོར་བ་སྟེ། །ཤེས་ཤིང་རིག་པའི་མཚན་
ཉིད་འཛིན། །ཞེས་པ། མིག་གིས་ཡུལ་གྱི་རྣམ་པར་ཤེས་པ་དང་། །རྣ་བས་སྒྲ་ཡི་རྣམ་



160
སངས་རྒྱས་གཡུང་དྲུང་བོན་གྱི་དཔེ་ཚོགས།
པར་ཤེས་པ་དང་། །སྣས་དྲི་ཡི་རྣམ་པར་ཤེས་པ་དང་། ལྕེ་ཡིས་རོ་ཡི་རྣམ་པར་ཤེས་པ
དང་། །ལུས་ཀྱིས་རེག་བྱའི་རྣམ་པར་ཤེས་པ་དང་། །ཡིད་ཀྱིས་བོན་གྱི་རྣམ་པར་ཤེས་པ་
སྟེ། རིག་པ་ཤེས་པ་མིང་གི་རྣམ་གྲངས་སོ། །ཕུང་པོ་ལྔ་ཡི་མཚན་ཉིད་བསྟན་པའོ།།
ད་ནི་དེ་ཉིད་རྒྱས་པར་བསྟན་ཏེ། དེ་ཡང་དང་པོར་གཟུགས་རྒྱས་པར་བསྟན་ཏེ།
དེ་ཡང་རྒྱུའི་གཟུགས་དང་། འབྲས་བུའི་གཟུགས་བསྟན་པའོ། །དེ་ལ་རྒྱུའི་གཟུགས་
བསྟན་ཏེ། །དབུགས་ནི་རླུང་སྟེ་ཁམས་གསུམ་འཁོར། །ཡང་ཞིང་གཡོ་བའི་མཚན་
ཉིད་འཛིན། །ཞེས་པ། འཛིན་པའི་དབུགས་དང༌། འབྱུང་བའི་རླུང་གཉིས་ཡང་ཞིང་
གཡོ་བའི་མཚན་ཉིད་འཛིན་ལ། སྲོག་ལ་སོགས་པ་མཚན་ཉིད་ནི་མ་ཡིན་ནོ། །ཁྲག་
དང་ཆུ་ནི་ཁམས་གསུམ་འཁོར། །གཤེར་ཞིང་རླན་པའི་མཚན་ཉིད་འཛིན། །ཞེས་པ།
འཛིན་པའི་ཁྲག་དང་འབྱུང་བའི་གཤེར་ལ་བརླན་པ་ཡིན་གྱིས། གཡོ་བ་ལ་སོགས་
པའི་མཚན་ཉིད་མ་ཡིན་ནོ། །དྲོད་ནི་མེ་སྟེ་ཁམས་གསུམ་འཁོར། །ཚ་ཞིང་སྲེག་པའི་
མཚན་ཉིད་འཛིན། །ཞེས་པས། ཟིན་པའི་དྲོད་དང་འབྱུང་བ་མེའི་ཚ་བ་དང་། སྲེག་
པའི་མཚན་ཉིད་དེ། སྲེག་ཅེས་བྱ་བ་ནི། རེག་ཚ་བ་ལས་དགར་བའི་དོན་ནོ། །ཤ་ནི་ས་
སྟེ་ཁམས་གསུམ་འཁོར། །སྲ་ཞིང་བརྟན་པའི་མཚན་ཉིད་འཛིན། །ཞེས་པ། ཟིན་པའི་
ཤ་དང་འབྱུང་བའི་ས་སྲ་བ་བརྟན་པའི་མཚན་ཉིད་འཛིན་ཏེ། གཡོ་བ་ལ་སོགས་པ་
ནི་མ་ཡིན་ནོ། །ཡིད་ནི་ནམ་མཁའ་ཁམས་གསུམ་འཁོར། །ཤོང་ཡང་གོ་གསལ་མཚན་
ཉིད་འཛིན། །ཞེས་པ། ཟིན་པའི་ཡིད་དང་འབྱུང་བའི་ནམ་མཁའ་ནི། དངོས་པོ་གང་
ལ་ཡང་གེགས་མི་བྱེད་པ་དང་། ཤེས་ཤིང་གསལ་བའི་མཚན་ཉིད་འཛིན་ནོ། །ལ་
ལ་དག་གི་ལུགས་ཀྱིས། །ཡིད་ནི་ཁམས་གསུམ་འཁོར་བ་སྟེ། །སོ་སོར་གསལ་གཅོད་



མཛོད་ལྷ་འགྲེལ།
l61
མཚན་ཉིད་འཛིན། །ཞེས་པས། ཟེར་བ་ལྟར་ན། ཡིད་ནི་དབང་པོ་ལྔ་ཡི་སྐད་ཅིག་མ་
ཕྱི་མ་རྒྱུ་བ་ཡིད་ཡིན་ཏེ། སོ་སོར་ཡུལ་གཅོད་མཚན་མར་འཛིན་པ་སྟེ། གཟུགས་དང་
སྒྲ་ལ་སོགས་པའི་བོན་མཐའ་དག་གསལ་བར་གཅོད་ཅིང་འཛིན་པའོ།།
ད་ནི་འབྲས་བུའི་གཟུགས་བསྟན་ཏེ། །མིག་ནི་ཁམས་གསུམ་འཁོར་བ་སྟེ། །ཁ་
དོག་དང་ནི་དབྱིབས་ལ་ནི། །གསལ་བར་ལྟ་གཅོད་མཚན་ཉིད་འཛིན། །ཞེས་པ། ལྟ་
བས་ན་མིག་སྟེ། ཁ་དོག་དང་དབྱིབས་བརྒྱད་ལས། གསལ་བར་ལྟ་བ་དང་། གཅོད་
པའི་མཚན་ཉིད་འཛིན་ཏེ། སྒྲ་ལ་སོགས་པ་ནི་མ་ཡིན་ནོ། །རྣ་བ་ཁམས་གསུམ་འཁོར་
བ་སྟེ། །སྒྲ་དང་སྐད་ནི་ཐམས་ཅད་ལ། །གསལ་བར་ཉན་གཅོད་མཚན་ཉིད་འཛིན། །ཞེས་
པ། ཉན་པས་རྣ་བ་སྟེ། སྒྲ་སྐད་ནི་གསལ་བར་ཉན་གྱིས། མྱོང་པ་ལ་སོགས་པའི་མཚན་
ཉིད་ནི་མ་ཡིན་ནོ། །སྣ་ནི་ཁམས་གསུམ་འཁོར་བ་སྟེ། དྲི་དང་ངད་ནི་ཐམས་
ཅད་ལ། །གསལ་བར་སྣོམ་གཅོད་མཚན་ཉིད་འཛིན། །ཞེས་པ། སྣོམ་པ་ནི་སྣ་སྟེ་དྲི་
དང་ངད་ལ་སྣོམ་པའི་མཚན་ཉིད་འཛིན་གྱི་ཉན་པ་ལ་སོགས་པ་ནི་མ་ཡིན་ནོ། །ལྕེ་
ནི་ཁམས་སུ་འཁོར་བ་སྟེ། །ཟས་དང་རོ་ནི་ཐམས་ཅད་ལ། །གསལ་བར་མྱོང་གཅོད་
མཚན་ཉིད་འཛིན། །ཞེས་པ། མྱོང་པ་ནི་ལྕེ་སྟེ། ཟས་དང་རོ་མྱོང་པའི་མཚན་ཉིད་
ཡིན་གྱིས། རེག་པ་ལ་སོགས་པ་ནི་མ་ཡིན་ནོ། །ལུས་ནི་ཁམས་སུ་འཁོར་བ་སྟེ། །རེག་
བྱ་འཇམ་རྩུབ་ཐམས་ཅད་ལ། །གསལ་བར་ཚོར་གཅོད་མཚན་ཉིད་འཛིན། །ཞེས་པ།
རེག་བྱ་མྱོང་པ་དང་ཚོར་བར་བྱེད་པ་ནི་ལུས་ཏེ། འཇམ་རྩུབ་ལ་སོགས་མྱོང་གིས། ཁ་
དོག་ལ་སོགས་གཅོད་པར་བྱེད་པ་ནི་མ་ཡིན་ནོ། །རེག་བྱ་མྱོང་ཚོར་གྱི་མཚན་ཉིད་
འཛིན་པ་སྟེ། འདིར་གསལ་བ་ཞེས་སྨོས་པ་ནི། མི་གསལ་བ་ནི་རྣམ་པ་མི་སྐྱེ་ཞིང་།



162
སངས་རྒྱས་གཡུང་དྲུང་བོན་གྱི་དཔེ་ཚོགས།
དབང་རྟེན་ལ་དབང་བྱེད་པ་དག་ལས་བཀར་བསྟན་པ་ཡིན་ནོ།།
ད་ནི་ཡུལ་རྣམས་བསྟན་ཏེ། གཟུགས་ནི་ཁམས་སུ་འཁོར་བ་སྟེ། །དངོས་པོར་
སྣང་བའི་མཚན་ཉིད་འཛིན། །ཞེས་པ། དབང་པོ་ལ་སྣང་བ་དང་། གྲགས་པའི་སྒོ་ནས་
གསལ་བའི་མཚན་ཉིད་འཛིན་གྱིས། མྱོང་པའམ་ཐོས་པ་ལྟ་བུ་ནི་མ་ཡིན་ནོ། །སྒྲ་ནི་
ཁམས་གསུམ་འཁོར་བ་སྟེ། །དངོས་མེད་གྲགས་པའི་མཚན་ཉིད་འཛིན། །ཞེས་པ།
དངོས་མེད་ནི་གཟུགས་སུ་བསྟན་དུ་མེད་པའོ། །གྲགས་པ་ནི་དབང་པོ་ལ་གྲགས་པའོ། །དྲི་
ནི་ཁམས་གསུམ་འཁོར་བ་སྟེ། །ཡོངས་སུ་ཐིམ་རྒྱུད་མཚན་ཉིད་འཛིན། །ཞེས་པ། དྲིའི་
རྣམ་པ་མང་པོ་ལ་ཐིམ་ཞིང་རྒྱུད་པའི་མཚན་ཉིད་འཛིན་གྱིས། ཐིམ་པ་ནི་སྣའི་རབ་
ཏུ་ཚོར་བའོ། །རྒྱུད་པ་ནི་ཤིན་དུ་ཚོར་བས་ནས། མོས་པར་བྱའོ། །རོ་ནི་ཁམས་གསུམ་
འཁོར་བ་སྟེ། །གསོ་ཞིང་བསྐྱེད་པའི་མཚན་ཉིད་འཛིན། །ཞེས་པ། ཕུང་པོ་གསོ་བ་དང་
ཕན་པ་སྐྱེད་པར་བྱེད་པ་ནི། ཕུང་པོ་རྒྱས་པར་བྱེད་པའོ།།
རེག་ནི་ཁམས་གསུམ་འཁོར་བ་སྟེ། །ཚོར་བར་བྱེད་པའི་མཚན་ཉིད་
འཛིན། །ཞེས་པའོ། །ལུས་ནི་རེག་ན་ཚོར་བར་བྱེད་པའི་ཕྱིར་རོ། །བོན་ནི་ཁམས་
གསུམ་འཁོར་བ་སྟེ། །རང་རང་ཇི་བཞིན་མཚན་ཉིད་འཛིན། །ཞེས་པ། བོན་འདུས་
བྱས་ཐམས་ཅད་མཚན་ཉིད་འཛིན། རང་རང་སོ་སོ་གསལ་བ་ལ་མི་རྟག་པ་དང་།
འདུས་མ་བྱས་སྟོང་ཞིང་བདག་མེད་པའི་མཚན་ཉིད་འཛིན་པའོ། །ཡིད་ནི་ཁམས་
གསུམ་འཁོར་བ་སྟེ། །ཀུན་འཇུག་ཐོགས་མེད་མཚན་ཉིད་འཛིན། །ཞེས་པའི། ཡིད་ནི་
ཀུན་གྱི་འཁོར་ན་གནས་པ་སྟེ། ཁམས་གསུམ་དུ་འཁོར་བར་བྱེད་མཁན། སེམས་ཀྱི་
ཤེས་རིག་ཐམས་ཅད་ལ་འཇུག་སྟེ། ཐོགས་མེད་གཅོད་པའི་མཚན་ཉིད་འཛིན་པའོ།།



མཛོད་ལྷ་འགྲེལ།
i63
ད་ནི་ཚོར་བ་རྒྱས་པར་བསྟན་སྟེ། ཚོར་བ་བདེ་བས་ཁམས་གསུམ་འཁོར། །གནས་
དང་འཕྲད་འདོད་མཚན་ཉིད་འཛིན། །ཞེས་པ། ཚོར་བ་བདེ་བ་ནི་དེ་ལ་གནས་པ་
དང་། འགག་ནས་འཕྲད་པར་འདོད་པའོ། །ཚོར་བ་མི་བདེ་ཁམས་གསུམ་
འཁོར། །གང་དག་བྲལ་འདོད་མཚན་ཉིད་འཛིན། །ཞེས་པ། ཚོར་བ་སྡུག་བསྔལ་བ་
ནི་མི་བདེ་བ་སྟེ། གང་བྱུང་བྲལ་བར་འདོད་པའི་མཚན་ཉིད་འཛིན་ཏེ། འཕྲད་པ་ནི་
འདོད་པའོ། །ཚོར་བ་ཁམས་གསུམ་འཁོར་བ་སྟེ། །གཉིས་ཀར་མི་འཛིན་མཚན་ཉིད་
འཛིན། །ཞེས་པ། ཚོར་བ་བར་མ་བཏང་སྙོམས་ཏེ། འཕྲད་པར་ཡང་མི་འདོད་བྲལ་
བར་ཡང་མི་འདོད་པའོ།།
འདུ་ཤེས་རྒྱས་པར་བསྟན་པ་སྟེ། འདུ་ཤེས་རྒྱ་ཆུང་ཁམས་གསུམ་འཁོར། །མི་
ཤེས་རྨུགས་པའི་མཚན་ཉིད་འཛིན། །ཞེས་པ། འདུ་ཤེས་རྒྱ་ཆུང་བ་ནི། འདོད་པའི་
ཁམས་གསུམ་གྱི་འདུ་ཤེས་ཏེ། མི་ཤེས་པ་ནི་ལྷ་མ་ཡིན་ཏེ། རྨུགས་པ་ནི་བྱོལ་སོང་
དང་། དབང་པོ་ཤེས་རིག་སྐར་ཁུང་མ་དོད་པའི་འདུ་ཤེས་སོ། །འདུ་ཤེས་རྒྱ་ཆེ་ཁམས་
གསུམ་འཁོར། །ཤེས་ཤིང་གསལ་བའི་མཚན་ཉིད་འཛིན། །ཞེས་པ། ཤེས་པ་ནི་དོན་ཤེས་
པའོ། །གསལ་བ་ནི་སེམས་ལས་སུ་རུང་པའོ། །འདུ་ཤེས་དཔག་མེད་ཁམས་གསུམ་
འཁོར། །འཁོར་སྟོང་སྙོམས་འཇུག་མཚན་ཉིད་འཛིན། །ཞེས་པ། སྟོང་པ་ཡིད་ལ་བྱེད་
པས། སེམས་སྙོམས་པར་འཇུག་པ་ནི། འདུ་ཤེས་དཔག་ཏུ་མེད་པའོ།།
ད་ནི་འདུ་བྱེད་རྒྱས་པར་བསྟན་ཏེ། སེམས་པ་སེམས་ཕྲ་མོའི་མཚན་ཉིད་
འཛིན། །ཞེས་པ། སེམས་ནི་རྒྱལ་པོ་འདྲ་ལ། སེམས་ལས་བྱུང་བ་ནི་འཁོར་དང་འདྲ་
སྟེ། རྒྱལ་པོ་གནས་ལས་མ་གཡོས་པར། འབངས་ཀྱིས་ལས་དང་བྱ་བ་ཀུན་བྱེད་པ་



164
སངས་རྒྱས་གཡུང་དྲུང་བོན་གྱི་དཔེ་ཚོགས།
ལྟར། སེམས་གཡོ་བ་མེད་པ་ལས། སེམས་ལས་བྱུང་བས་གཡོ་བར་བྱེད་པ་དང་།
དཔེར་ན་སེམས་ཉི་མ་དང་འདྲ་བ་ལས། སེམས་ལས་བྱུང་བ་འོད་དང་འདྲ་སྟེ། ཉི་མ་
མི་སྔ་ལ་འོད་མི་ཕྱིའོ། །དེ་བས་ན་སེམས་དང་འབྲེལ་པའི་འདུ་བྱེད་ཀྱི་སེམས་འཕྲོ་
བར་བྱེད་པའོ།།
རེག་པའི་འདུ་བྱེད་ཁམས་གསུམ་འཁོར། །ཀུན་འདུས་རེག་པའི་མཚན་ཉིད་
འཛིན། །ཞེས་པ། ཀུན་འདུས་པ་ནི་ཡུལ་དང་དབང་པོ་རྣམ་པར་ཤེས་པ་དང་གསུམ་
འདུས་ནས། དོན་ཆོད་པའི་མཚན་ཉིད་འཛིན་གྱིས། རེག་པ་ཉམས་སུ་མྱོང་བ་ལ་
སོགས་མ་ཡིན་པའོ། །ཡིད་ལ་འདུ་བྱེད་ཁམས་གསུམ་འཁོར། །བྱ་བའི་ཡུལ་གྲུབ་
མཚན་ཉིད་འཛིན། །ཞེས་པ། ཡིད་ལ་བྱེད་པས་སེམས་གཡོས་པར་བྱེད་པ་རང་གིས་
ལས་བྱ་བ་ཡིན་ཏེ། དེ་ཉིད་ཡིད་ཙམ་གྱིས་གྲུབ་པར་བྱེད་པའོ།།
འདུན་པས་ཁམས་གསུམ་འཁོར་བ་སྟེ། །དངོས་པོ་དགའ་འདོད་མཚན་ཉིད་
འཛིན། །ཞེས་པ། འདུན་པ་ནི་གང་བསམ་པའི་དངོས་པོ་ལ་དགའ་བ་དང་། འདོད་
པའི་མཚན་ཉིད་ཡིན་གྱིས། གཅོད་པ་ལྟ་བུ་ལ་སོགས་པ་ནི་མ་ཡིན་ནོ། །མོས་པའི་
འདུ་བྱེད་ཁམས་གསུམ་འཁོར། །དངོས་པོ་ཡུལ་དད་མཚན་ཉིད་འཛིན། །ཞེས་པ།
གཟུགས་ལ་སོགས་པའི་ཡུལ་ཐ་དད་ཅིང་། བསམ་པ་མི་འཕྲོ་བ་སྟེ། འདོད་པ་ཙམ་ནི་
མ་ཡིན་ནོ།།
དྲན་པའི་འདུ་བྱེད་ཁམས་གསུམ་འཁོར། །འདྲིས་ཤིང་ཆགས་པའི་མཚན་ཉིད་
འཛིན། །ཞེས་པ། འདྲིས་པ་ནི་ཞེན་པ་སྟེ། ཕྱི་དྲན་པའི་རྣམ་པ་ཡིད་ལ་ཟློག་པ་ཡིན་
གྱིས། དེ་ལ་དད་པ་ལྟ་བུ་ནི་མ་ཡིན་གོ །འཛིན་པའི་འདུ་བྱེད་ཁམས་གསུམ་འཁོར། །རྟོགས་



མཛོད་ལྷ་འགྲེལ།
165
པའི་དངོས་པོ་གསལ་མཐོང་འཛིན། །ཞེས་པ། བརྟག་པའི་ངེས་པའི་ཤེས་པ་སྐྱེ་ཞིང་།
མཚན་ཉིད་ནི་མ་ཡིན་གྱིས། མ་བརྟག་པ་ལས་ཤེས་པ་སྐྱེ་བ་ཡིན་པ་དང་། འདོད་པ་ལྟ་
བུ་ནི་མ་ཡིན་ནོ།།
ཤེས་པའི་འདུ་བྱེད་ཁམས་གསུམ་འཁོར། །ངོ་བོ་ཀུན་གསལ་མཚན་ཉིད་
འཛིན། །ཞེས་པ། ཕྱི་ནང་གི་དངོས་པོ་ཀུན་ཅི་ལྟར་གསལ་བ་ཤེས་པ་ནི། ཤེས་པའི་
མཚན་ཉིད་ཡིན་གྱིས། སེམས་འཕྲོ་བ་ལ་སོགས་པ་ནི་མ་ཡིན་ནོ།།
གསོ་བའི་འདུ་བྱེད་ཁམས་གསུམ་འཁོར། །སྙིང་རྗེ་བསྐྱེད་པའི་མཚན་ཉིད་
འཛིན། །ཞེས་པ། སྙིང་རྗེ་ནི་སྙིང་རྗེ་ཞིང་སྙིང་བརྩེ་བའི་མཚན་ཉིད་འཛིན་ལ། མ་
ཆགས་པ་ལྟ་བུ་མ་ཡིན་ནོ།།
མ་ཆགས་འདུ་བྱེད་ཁམས་གསུམ་འཁོར། །དཀའ་ཐུབ་སྐྱོན་སྤངས་མཚན་ཉིད་
འཛིན། །ཞེས་པ། དཀའ་ཐུབ་ནི་དཀའ་བ་ཐུབ་པ་སྟེ། ཕྱི་ནང་གི་རྫས་ལ་མ་ཆགས་པ་
དང་། ལོག་པར་སྤྱོད་པ་ལ་མ་ཆགས་པ་དང་། དཀའ་བ་ཐུབ་སྟེ་སྐྱོན་དང་བྲལ་བའོ། །དཀའ་
ཐུབ་ནི་སྐྱོན་གྱི་རྫས་དང་ལོངས་སྤྱོད་དང་། བསྙེན་དང་བཀུར་བསྟི་ལ་ཆགས་པའི་
བསམ་པ་འབྱུང་༼དབྱུང༽བའི་ཕྱིར། ཆགས་པ་མེད་པའི་དཀའ་ཐུབ་ཀྱི་སྐྱོན་སྤངས་
པའི་མཚན་ཉིད་ཅན་ཡིན་ནོ།།
མི་ལེན་འདུ་བྱེད་ཁམས་གསུམ་འཁོར། །རང་དབང་མི་སྤྱོད་མཚན་ཉིད་
འཛིན། །ཞེས་པ། མ་བྱིན་པ་སྤངས་པ་ནི། མི་ལེན་པ་སྟེ། རང་དབང་མི་སྤྱོད་པའི་
མཚན་ཉིད་ཅན་ནོ།།
བདེན་པའི་འདུ་བྱེད་ཁམས་གསུམ་འཁོར། །ཚིག་མི་འགྱུར་བའི་མཚན་
ཚན་ཉིད་



1f6
སངས་རྒྱས་གཡུང་དྲུང་བོན་གྱི་དཔེ་ཚོགས།
འཛིན། །ཞེས་པའི། སྨྲ་བའི་དོན་ལ་མི་འགྱུར་བས་བདེན་པ་སྟེ། མ་ཡིན་པས་མི་སྨྲ་
བས་དེ་ཁོ་ན་བཞིན་ཡིན་པའི་ཚིག་མི་འགྱུར་བའོ།།
ཀུན་དགའི་འདུ་བྱེད་ཁམས་གསུམ་འཁོར། །རྩོད་པ་ཞི་བའི་མཚན་ཉིད་
འཛིན། །ཞེས་པ། སེམས་ཅན་གྱི་ཡིད་དང་མཐུན་པར་བྱས་ནས། འཐབ་རྩོད་མེད་
པ་ནི་ཀུན་དགའ་སྟེ། རྩོད་པ་ཞི་བའི་མཚན་ཉིད་འཛིན་ཏེ། བྱམས་པ་མ་ཡིན་པ་ལ་
སོགས་པ་ནི་མ་ཡིན་ནོ།།
ངག་ཞི་འདུ་བྱེད་ཁམས་གསུམ་འཁོར། །བདེན་པར་གྲོལ་བའི་མཚན་ཉིད་
འཛིན། །ཞེས་པ། དོན་དང་ཚིག་དང་བདེན་པ་ཉན་པ་པོ་ནི། རྣ་བར་སྙན་ཞིང་གོ་བར་
གྲོལ་བ་སྟེ། ངག་བདེན་པ་ཙམ་ནི་མ་ཡིན་ནོ།།
ཚིག་འཇམ་འདུ་བྱེད་ཁམས་གསུམ་འཁོར། །དགའ་ཞིང་སྐྱེ་བའི་མཚན་ཉིད་
འཛིན། །ཞེས་པ། ཚིག་འཇམ་པོས་ཕ་རོལ་གྱི་སེམས་དགའ་བར་བྱས་པས་ཕ་རོལ་
པོ་བདག་ལ་ཚུལ་དང་སེམས་སུ་གྱུར་བ་ནི། ཚིག་དགའ་ཚིག་གོ །དེ་ནི་དེ་ལྟ་བུའི་
མཚན་ཉིད་ལས་སྙན་པ་ལ་སོགས་པ་མ་ཡིན་ནོ།།
ལྷ་སེམས་འདུ་བྱེད་ཁམས་གསུམ་འཁོར། །ཀུན་སྙོམས་ཞི་བའི་མཚན་ཉིད་
འཛིན། །ཞེས་པ། ལྷ་སེམས་ནི་སེམས་ཅན་ཡོངས་ལ་སྙོམས་པའི་དོན་གྱིས། ཞི་དལ་གྱི་
མཚན་ཉིད་དེ། འགའ་ཙམ་ལ་བརྩེ་ཞིང་གདུང་བ་ལ་སོགས་ནི་མ་ཡིན་ནོ།།
བྱམས་པའི་འདུ་བྱེད་ཁམས་གསུམ་འཁོར། །བརྩེ་བའི་མཆོག་སྟོན་མཚན་ཉིད་
འཛིན། །ཞེས་པ། བརྩེ་བའི་མཆོག་ནི་སྡུག་བསྔལ་དང་བྲལ་ནས། བདེ་བ་ཆེན་པོ་དང་
འཕྲད་པར་འདོད་པའི་བདེ་བའི་མཆོག་གོ།



མཛོད་ལྷ་འགྲེལ།
167
བདེན་པའི་འདུ་བྱེད་ཁམས་གསུམ་འཁོར། །ངེས་པར་སྟོན་པའི་མཚན་ཉིད་
འཛིན། །ཞེས་པ། དོན་བདེན་པ་ངེས་པ་དང་། ཡིན་པར་སྟོན་པའི་མཚན་ཉིད་ལས།
ཉེས་པར་ལྟ་བ་དག་ཀྱང་མ་ཡིན་ནོ།།
བྱམས་པའི་འདུ་བྱེད་ཁམས་གསུམ་འཁོར། བརྩེ་བའི་མཆོག་སྟོན་མཚན་ཉིད་
འཛིན། ཞེས་པ། བྱམས་པ་ནི་འདོད་དུ་སྟེར་བ་ཡིན་ལ། བརྩེ་བ་ནི་སེམས་གདུང་བ་
ཆེ་བ་སྟེ། ཐག་པ་ཆད་པ་མ་ཡིན་ནོ།།
བདེན་པའི་འདུ་བྱེད་ཁམས་གསུམ་འཁོར། ངེས་པར་སྟོན་པའི་མཚན་ཉིད་
འཛིན། །ཞེས་པ། བདེན་པའི་བདེན་ཚིག་བདེན་པ་སྟེ། ངེས་པ་ནི་ཚིག་ངེས་པ་ཅི་
བཞིན་དོན་ངེས་པར་སྟོན་པའོ། །མ་ངེས་མི་བདེན་པ་ནི་མ་ཡིན་ནོ།།
མི་འདའི་འདུ་བྱེད་ཁམས་གསུམ་འཁོར། །དོན་ལ་མི་ལྡོག་མཚན་ཉིད་
འཛིན། །ཞེས་པ། གང་བཅས་པ་ལས་མི་འདའ་བས་ཏེ། དགེ་བའི་ལས་སྤྱད་པའི་དོན་
རྣམས། དགོངས་དོན་ལས་མི་ལྡོག་པའོ།།
ཞེ་སྡང་འདུ་བྱེད་ཁམས་གསུམ་འཁོར། །གསོད་པར་དགའ་བའི་མཚན་ཉིད་
འཛིན། །ཞེས་པ། ཞེ་སྡང་པ་ནི་སེམས་ཅན་བསད་པར་དགའ་བ་རང་ལས། གཞན་དུ་
ཞེ་སྡང་རྔམ་འགྲན་པ་ལྟ་བུ་ནི་མ་ཡིན་ནོ།།
གཏི་མུག་འདུ་བྱེད་ཁམས་གསུམ་འཁོར། །བསམ་པ་ངན་འཐིབས་མཚན་ཉིད་
འཛིན། །ཞེས་པ། གཏི་མུག་པ་ནི་གཏིང་ནས་རྨོངས་པ་སྟེ། བདེན་པ་མི་གསལ་བའི་
གཏི་མུག་པའི་དབང་གིས། ཞེ་སྡང་འདོད་ཆགས་ང་རྒྱལ་དང་། ཕྲག་དོག་དང་ལྟ་བ་
ངན་པ་ལྔ་ཀ་ཡང་འབྱུང་བས། བསམ་ངན་ལྔ་ཀ་བཏང་བ་སྟེ། དེ་བས་ན་གཏི་མུག་གི་



i68
སངས་རྒྱས་གཡུང་དྲུང་བོན་གྱི་དཔེ་ཚོགས།
ཉོན་མོངས་པའི་རྩ་བ་ལྔ་ཀ་འཛིན་ནོ།།
ང་རྒྱལ་འདུ་བྱེད་ཁམས་གསུམ་འཁོར། །{ང་ཡིན་སྙམས་པའི་མཚན་ཉིད་
འཛིན།} [ཞེས་པ།] ང་ཡིན་སྙམ་པའི་ཁེངས་སེམས་དང་ཆས་ནས། ང་བདེན་ཞིང་
ངའི་བཞིན་ཡིན་ནོ། །ཞེས་གཞན་ལ་སྨྲ་ཞིང་དོན་ལ་ཁེངས་པའི་མཚན་ཉིད་འཛིན་
ནོ།།
ཕྲག་དོག་འདུ་བྱེད་ཁམས་གསུམ་འཁོར། །གཞན་བཟང་སེམས་འཁྲུག་མཚན་
ཉིད་འཛིན། །ཞེས་པ། གཞན་བཟང་བ་ཐོས་ཀྱི་དོགས་ནས། སེམས་ཁེངས་ནས་འཁྱུག་
ཅིང་གཞན་དམའ་བར་དགའ་བའི་ཕྲག་དོག་སྟེ། རང་མཐོ་བར་འདོད་པ་ཙམ་ནི་མ་
ཡིན་ནོ།།
འདོད་ཆགས་འདུ་བྱེད་ཁམས་གསུམ་འཁོར། །ཞེན་ཅིང་ཆགས་པའི་མཚན་
ཉིད་འཛིན། །ཞེས་པ། ཞེན་པ་ནི་མི་ཕྲོལ་བའོ། །ཆགས་པ་དང་ཆགས་པ་སྟེ། ཆགས་
ཤིང་ཞེན་པའི་མཚན་ཉིད་དེ་ནི་འདོད་པ་ཙམ་མ་ཡིན་ནོ།།
མ་རིག་འདུ་བྱེད་ཁམས་གསུམ་འཁོར། །མི་གསལ་རྨོངས་པའི་མཚན་ཉིད་
འཛིན། །ཞེས་པ། མ་རིག་པས་ཕྱི་ནང་ཀུན་གྱི་བོན་སྒྲིབ་པ་དང་། མི་གསལ་བ་ནི་
སེམས་རྨོངས་ཤིང་དོན་མི་ཤེས་པའི་མཚན་ཉིད་འཛིན་པ་སྟེ། སྡིག་པ་སྤྱོད་ཐབས་ནི་
ཤེས་ལ། དགེ་བ་མི་ཤེས་པ་ཙམ་ནི་མ་ཡིན་ནོ།།
ལྟ་བའི་འདུ་བྱེད་ཁམས་གསུམ་འཁོར། །ཀུན་བརྟག་མཐར་རྟོག་མཚན་ཉིད་
འཛིན། །ཞེས་པ། ཕྱིན་ཅི་ལོག་ཏུ་ལྟ་བ་ནི་ལྟ་བ་སྟེ། མེད་བཞིན་དུ་ཀུན་གྱི་ཕྱིན་ཅི་
ལོག་ཏུ་བརྟགས་པ་ནི་ཀུན་བརྟག་སྟེ། དེ་ཉིད་བཟང་པོ་དང་མཐར་ཕྱིན་པའི་མཚན་



མཛོད་ལྷ་འགྲེལ།
i69
ཉིད་དོ། །ཡང་དག་པ་ལ་ངེས་པར་ལྟ་བ་ནི་མ་ཡིན་ནོ།།
ཐེ་ཚོམ་འདུ་བྱེད་ཁམས་གསུམ་འཁོར། །དོན་ལ་མ་ངེས་མཚན་ཉིད་
འཛིན། །ཞེས་པ། དོན་མ་ངེས་པ་སྟེ་ངེས་པ་མ་རྙེད་པས་བློ་རྩེ་གཉིས་སུ་ཞུགས་པའི་
མཚན་ཉིད་འཛིན་པ་ཡིན་གྱིས། མེད་པར་ཤེས་པ་ལྟ་བུ་ནི་མ་ཡིན་ནོ།།
ཁྲོ་བའི་འདུ་བྱེད་ཁམས་གསུམ་འཁོར། །ཟུག་གཟེར་མནར་སེམས་མཚན་ཉིད་
འཛིན། །ཞེས་པ། ཁྲོ་བ་ནི་ཚིག་རྩུབ་གཞན་ལ་ཟུག་པ་སྟེ། ཡིད་ལ་མནར་སེམས་པའི་
མཚན་ཉིད་ཡིན་གྱིས། ཚིག་ཏུ་འཕྲོ་བ་ཙམ་མ་ཡིན་ནོ།།
འཁོན་འཛིན་འདུ་བྱེད་ཁམས་གསུམ་འཁོར། །རྣམ་འཆིང་མདུད་པའི་མཚན་
ཉིད་འཛིན། །ཞེས་པ། ཡིད་ལ་བརྣག་སེམས་གདུག་པའི་མཚན་ཉིད་ཀྱིས། ཉེས་པ་
ཕྲ་མོ་ལ་འདུད་པར། འཛིན་པའི་མཚན་ཉིད་ཡིན་གྱིས། སེམས་སྤྱིར་གདུག་པ་ནི་མ་
ཡིན་ནོ།།
འཆབ་པའི་འདུ་བྱེད་ཁམས་གསུམ་འཁོར། །བདག་སྐྱོན་འཁྱུད་པའི་མཚན་
ཉིད་འཛིན། །ཞེས་པ། འཆབ་པ་ནི་བདག་གཞན་གཉིས་ཀའི་མཚང་མི་སྨྲ་བ་སྟེ། ཕ་
ལོག་པོ་བདག་གི་སྐྱོན་ལོག་ཏུ་གཞུག་ཕྱིར་དོན་འཁྱུད་པའོ།།
ཀུན་བརྟག་འདུ་བྱེད་ཁམས་གསུམ་འཁོར། །ཆགས་ཤིང་བསླུ་བའི་མཚན་ཉིད་
འཛིན། །ཞེས་པ། དངོས་སུ་མེད་པ་ལ་འཁྲུལ་པས་ཀུན་གྱིས་མ་རྟོགས་པས་རྟག་པ་
སྟེ། དེ་ལྟ་བུ་ལ་ཆགས་ཤིང་ཞེན་པས་བསླུ་བའི་མཚན་ཉིད་འཛིན་པའོ། །ཚིག་འཕྲུལ་
ཙམ་ནི་མ་ཡིན་ནོ། །ཞེས་པ། སེར་སྣའི་འདུ་བྱེད་ཁམས་གསུམ་འཁོར། །བརྟག་འཛིན་
འཕང་བའི་མཚན་ཉིད་འཛིན། །ཞེས་པ། འབྲལ་ཞིང་གཏོང་མི་ཕོད་པ་ནི་སེར་སྣ་སྟེ།



0
སངས་རྒྱས་གཡུང་དྲུང་བོན་གྱི་དཔེ་ཚོགས།
རྫས་ལ་རྟག་པར་བཟུང་ཞིང་འཕངས་པའི་མཚན་ཉིད་ཀྱི། མི་རྟག་སྒྱུ་མར་མ་ཤེས་
པའོ།།
སྒྱུ་ཡི་འདུ་བྱེད་ཁམས་གསུམ་འཁོར། །བསླུ་བྲིད་བསོག་འཇོག་མཚན་ཉིད་
འཛིན། །ཞེས་པ། རང་གི་སེམས་འགྱུར་བ་སྟེ། གཞན་པོ་དག་ཁས་བྲིད་ནས་བསླུ་བའི་
ཐབས་བསོག་འཇོག་དང་ཟོལ་བྱེད་པའི་མཚན་ཉིད་ཡིན་གྱི། དྲང་པོ་ནི་མ་ཡིན་ནོ།།
གཡོ་བའི་འདུ་བྱེད་ཁམས་གསུམ་འཁོར། །ཡིབ་བྲོས་འགྱུར་བའི་མཚན་ཉིད་
འཛིན། །ཞེས་པ། གཞན་ལ་སྙེད་བསྐུར་ནས་སེམས་གཡོ་བར་བྱེད་པ་གཡོ་སྟེ། བདེན་
ཚིག་སྦས་ཤིང་རྫུན་ཚིག་ལ་འབྲོས་པའི་མཚན་ཉིད་འཛིན་གྱི། དྲང་པོ་བདེན་པ་ནི་
མ་ཡིན་ནོ།།
རྒྱག་པའི་འདུ་བྱེད་ཁམས་གསུམ་འཁོར། །སྤྲོ་ཞིང་དྭངས་པའི་མཚན་ཉིད་
འཛིན། །ཞེས་པ། གསོས་ཀྱིས་མཐོང་ཞིང་རྫས་ལ་ཞེན་པ་རྒྱག་པ་སྟེ། བྱ་བ་བྱེད་པའི་
བསམ་པ་ལ་སྤྲོ་ཞིང་དྭངས་པ་སྐྱེ་བའི་མཚན་ཉིད་འཛིན་གྱི། སེམས་སྐྱིད་ལུག་པ་མེད་
5
འཚེ་བའི་འདུ་བྱེད་ཁམས་གསུམ་འཁོར། །གཞན་ལ་ཐོ་འཚམས་མཚན་ཉིད་
འཛིན། །ཞེས་པ། ཚིག་སྤྱོད་ཀྱིས་གཞན་རྣམ་པར་འཚེའམ་སྦྱོར་བ་སྟེ། སྡིག་པའི་ཚུལ་
གྱིས་སྡིག་པ་ལྟ་བུར་འཚམས་པའི་མཚན་ཉིད་འཛིན་གྱིས། སྡིག་པ་རང་ལྟ་བུ་ནི་མ་
ཡིན་ནོ།།
ཁྲེལ་མེད་འདུ་བྱེད་ཁམས་གསུམ་འཁོར། །འཕྱ་ལ་མི་འཚེ་མཚན་ཉིད་
འཛིན། །ཞེས་པ། ཚུལ་དང་ལྡན་པ་བྱས་པ་ལ། གཞན་གྱིས་ཞེ་ཁྲེལ་ཏེ། ཕྱི་མིས་འཕྱ་



མཛོད་ལྷ་འགྲེལ།
i
བ་ལ་མི་འཛེམ་པའི་མཚན་ཉིད་འཛིན་གྱི། ཚུལ་ཅན་ལྟ་བུ་ནི་མ་ཡིན་ནོ།།
ནོན་རྨིས་འདུ་བྱེད་ཁམས་གསུམ་འཁོར། །ཞེས་ཞུམ་བླ་མའི་༼ཞེ་ཞུམ་བློ་ཡི༽
མཚན་ཉིད་འཛིན། །ཞེས་པ། གཉིད་འཐུག་པོ་ན་ནོན་རྨིས་པ་སྟེ། སྔར་བག་ཆགས་
རྣམས་སླང་ཞིང་སྨྲས་པས། སད་ནས་ངོ་ཚ་བས་སེམས་ཞུམ་པའི་མཚན་ཉིད་འཛིན་
གྱིས། འཕགས་༼འཕང༽མཐོ་བ་མ་ཡིན་ནོ།།
རྒོད་པའི་འདུ་བྱེད་ཁམས་གསུམ་འཁོར། །མ་ཞི་སེམས་འཕྱར་མཚན་ཉིད་
འཛིན། །ཞེས་པ། རྟ་ཁ་ཚན་པོ་ལྟར་སེམས་མི་ཐུབ་པ་ནི་རྒོད་པ་སྟེ། སེམས་མ་ཟིན་ཏེ་
ལྷན་ནེ་མི་གནས་པའི་མཚན་ཉིད་ཡིན་གྱི། མི་གཡེངས་པ་ནི་མ་ཡིན་ནོ།།
མ་དད་འདུ་བྱེད་ཁམས་གསུམ་འཁོར། །ཡིད་མ་ཆེས་པའི་མཚན་ཉིད་
འཛིན། །ཞེས་པ། བདེན་པའི་དོན་མ་རྟོགས་པས་དགེ་བ་མ་དད་པས། ཡིད་མ་ཆེས་པ་
མ་རྙེད་པའི་མཚན་ཉིད་ཡིན་གྱིས། ཚིག་ཙམ་ནི་མ་ཡིན་ནོ།།
ལེ་ལོའི་འདུ་བྱེད་ཁམས་གསུམ་འཁོར། །བརྩོན་མེད་འཛང་སྙོལ་མཚན་ཉིད་
འཛིན། །ཞེས་པ། སེམས་དལ་ལ་ལུས་མི་བརྩོན་པ་ནི་ལེ་ལོ་ནི། དགེ་སྤྱོད་རྣམ་པར་
དག་པ་ལ་འགྲུབ་པ་མེད་པའི་མཚན་ཉིད་ཡིན་གྱིས། མ་རྟོགས་པ་ནི་མ་ཡིན་ནོ། །བག་
ཆགས་འདུ་བྱེད་ཁམས་གསུམ་འཁོར།།
ཏོམ་ཆོལ་ཟོལ་ཆུང་མཚན་ཉིད་འཛིན། །ཞེས་པ། སེམས་གོ་བ་རོ་ཚོད་མེད་
པ་ནི། བག་ཟོན་མེད་པ་ནི། རོ་ཚོད་ངན་པས་ཏོམ་ཁ་སྤྱོད་པ་མི་ཤེས་པས་ཆོལ་བ་
སྟེ། མཉན་པའམ་སེམས་གོ་བ་ཆུང་བས་བག་ཟོན་ཆུང་བའི་མཚན་ཉིད་ཡིན་གྱིས།
འཛེམ་བག་ལྟ་བུ་མ་ཡིན་ནོ། །གཡེངས་པའི་འདུ་བྱེད་ཁམས་གསུམ་འཁོར། འདོད་



172
སངས་རྒྱས་གཡུང་དྲུང་བོན་གྱི་དཔེ་ཚོགས།
པའི་སེམས་འཕྲོས་མཚན་ཉིད་འཛིན། ཞེས་པ། འདོད་པའི་ཡོན་ཏན་རྣམས་ལ་
སེམས་འཕྲོས་ཏེ། སེམས་གཅིག་ཏུ་མ་འདུས་ཏེ། གནས་པ་མེད་པའི་མཚན་ཉིད་ཡིན་
གྱི། རེས་འཕྲོ་རེས་མི་འཕྲོ་ཡང་མ་ཡིན་ནོ།།
འཁྲུལ་པའི་འདུ་བྱེད་ཁམས་གསུམ་འཁོར། །བརྗེད་ཅིང་ནོར་བའི་མཚན་ཉིད་
འཛིན། །ཞེས་པ། ཤེས་རིག་དང་མ་ལྡན་པས། བདེན་པའི་དོན་ལ་འཁྲུལ་པ་སྟེ། བརྗེད་
པ་ནི་འཛིན་པ་ཆུང་བ་སྟེ། ནོར་བ་ནི་སེམས་མ་གསལ་བའི་མཚན་ཉིད་ཡིན་གྱིས། མ་
འཁྲུལ་པ་མ་ཡིན་ནོ།།
འགྱོད་པའི་འདུ་བྱེད་ཁམས་གསུམ་འཁོར། །ཡིད་ལ་གཅིག་པའི་ཚིག་ཉིད་
༼མཚན་ཉིད་འཛིན༽། །ཞེས་པ། སྔར་བྱ་བ་མ་ཡིན་པའི་ལས་ངན་སྡིག་པ་བྱས་པ་ལྟ་
བུ་ནི་འགྱོད་པ་སྟེ། སླད་ནས་ཡིད་ལ་གཅིག་པའི་མཚན་ཉིད་འཛིན་གྱིས། མི་འགྱོད་
པ་ལྟ་བུ་ནི་མ་ཡིན་ནོ།།
གཉིད་ཀྱི་འདུ་བྱེད་ཁམས་གསུམ་འཁོར། །འཇུག་པའི་སེམས་སྡུད་མཚན་
ཉིད་འཛིན། །ཞེས་པ། སྡུད་པ་[རང་དབང་མེད་པར་སེམས་བྱིང་བ་ནི་གཉིད་དེ། མི་
གསལ་བྱིང་འཐིབས་པའི་མཚན་ཉིད་འཛིན་གྱིས། མ་ཤེས་པ་ནི་མ་ཡིན་ནོ།།
རྟོག་པའི་འདུ་བྱེད་ཁམས་གསུམ་འཁོར། །བྱེ་བྲག་རྩིང་པོའི་མཚན་ཉིད་
འཛིན། །ཞེས་པ། དོན་རྟོགས་པ་ལ་ཤེས་པ་རྩིང་པ་སྟེ། ཞིབ་ཏུ་མི་རྟོགས་པའི་མཚན་
ཉིད་ཀྱིས། མ་བརྟག་པ་ནི་མ་ཡིན་ནོ།།
དཔྱོད་པའི་འདུ་བྱེད་ཁམས་གསུམ་འཁོར། །རྒྱུན་ལ་སེམས་ཞིབ་མཚན་ཉིད་
འཛིན། །ཞེས་པ། དོན་ལ་སྤྱོད་པ་ལ་ཤེས་པ་རྒྱུན་ཞིབ་པ་ནི་དཔྱོད་པ་སྟེ། ཤེས་པ་ཕྲ་ལ་



མཛོད་ལྷ་འགྲེལ།
73
ཞིབ་པའི་མཚན་ཉིད་འཛིན་གྱི། རྒྱུན་རྩིང་པོ་ནི་མ་ཡིན་ནོ།།
ཐོབ་པའི་འདུ་བྱེད་ཁམས་གསུམ་འཁོར། །རྙེད་ཅིང་འཆང་བའི་མཚན་ཉིད་
འཛིན། །ཞེས་པ། ཐོབ་པ་ནི་སྔར་མེད་པ་ཐོབ་པ་སྟེ། དཔེར་ན་ཞིང་དང་ས་བོན་ཆུ་
གསུམ་འབྱུང་བ་བཞི་དུས་གཅིག་ཏུ་འཛོམས་པས། ལྗང་བུ་ལས་འབྲས་བུ་སྨིན་པ་
བཞིན་ནོ། །ཕ་དང་མ་དང་སྲིད་པའི་རྒྱུ་གསུམ་ཡོད་པ་ལས། དེ་གསུམ་དུས་གཅིག་ཏུ་
འཛོམས་པས། སྔར་མེད་པ་ལ་ཕྱིས་སྲིད་པས་ཡོད་པ་ནི་ཐོབ་པ་སྟེ། ལུས་སྲོག་གཅིག་
གིས་གཅིག་འཛིན་པ་ནི་རྙེད་པ་སྟེ། མི་འབྲལ་བ་ནི་འཆང་བའི་མཚན་ཉིད་འཛིན་
པ་སྟེ། ཆེན་པོར་སྐྱེས་པའི་དུས་ནི་མ་ཡིན་ནོ།།
ཤེས་མེད་འདུ་བྱེད་ཁམས་གསུམ་འཁོར། །འདོད་བྲལ་འགོད་པའི་མཚན་ཉིད་
འཛིན། །ཞེས་པ། འགོག་པའི་སྙོམས་པ་ལ་འཇུག་པའི་ཚེ། འབྱུང་བར་འདོད་པ་ལ་
སེམས་འབྱུང་བ་ནི་མི་བརྟན་པ་སྟེ། བྲལ་ཞིང་འགོག་པའི་མཚན་ཉིད་དོ།།
སྙོམས་འཇུག་འདུ་བྱེད་ཁམས་གསུམ་འཁོར། །འདོད་བྲལ་སྤྱོད་པའི་མཚན་
ཉིད་འཛིན། །ཞེས་པ། སྙོམས་པར་འཇུག་པའི་ཚེ། འདོད་པ་ནི་འབྱུང་བ་འདོད་
པ་ལ། སེམས་ལས་བྱུང་པ་དང་མི་བརྟན་པ་ཁ་ཅིག བྲལ་བར་སྤྱོད་པའི་མཚན་ཉིད་
འཛིན་ནོ།།
འདུ་ཤེས་མེད་པ་ཁམས་གསུམ་འཁོར། །མི་འབྲལ་འགོག་པའི་མཚན་ཉིད་
འཛིན། །ཞེས་པ། སེམས་ལས་བྱུང་བའི་འདུ་ཤེས་མེད་པ་དང་། བྲལ་བའི་མཚན་ཉིད་
འཛིན་པའོ།།
སྲོག་ལ་དབང་བྱེད་ཁམས་གསུམ་འཁོར། འགག་ན་བསྐྱེད་པའི་མཚན་ཉིད་



74
སངས་རྒྱས་གཡུང་དྲུང་བོན་གྱི་དཔེ་ཚོགས།
འཛིན། །ཞེས་པ། སྲོག་ལ་དབང་བྱེད་པ་ནི། སྔ་མ་འགག་པ་ལ་བརྟེན་ནས། ཕྱི་མ་
བསྐྱེད་པས། གནས་པའི་མཚན་ཉིད་འཛིན་ནོ།།
བསྐྱེད་པའི་འདུ་བྱེད་ཁམས་གསུམ་འཁོར། ཅི་བཞིན་བརྒྱུད་པའི་མཚན་ཉིད་
འཛིན། །ཞེས་པ། སྔ་མ་ཅི་བཞིན་དུ་ཕྱི་མ་ཡང་རིགས་འདྲ་བའི་མཚན་ཉིད་འཛིན་
ནོ། །བསྐྱེད་པའི་འདུ་བྱེད་ཁམས་གསུམ་འཁོར། །དངོས་པོར་སྣང་བའི་མཚན་ཉིད་
འཛིན། །ཞེས་པ། བསྐྱེད་པ་ནི་དངོས་པོར་སྣང་སྐྱེ་བའི་རྒྱུན་རིས་འདྲ་བའི་བསྐྱེད་
པའི་མཚན་ཉིད་དོ།།
རྒས་པའི་འདུ་བྱེད་ཁམས་གསུམ་འཁོར། །དངོས་པོ་བྲི་ཡལ་མཚན་ཉིད་
འཛིན། །ཞེས་པ། རང་བཞིན་དུ་གྱུར་བ་དང་། སྣང་བ་བྲི་ཞིང་ཡལ་བའི་མཚན་ཉིད་
དོ།།
གནས་པའི་འདུ་བྱེད་ཁམས་གསུམ་འཁོར། །རྒྱུན་དུ་ཆགས་པའི་མཚན་ཉིད་
འཛིན། །ཞེས་པ། གནས་པ་ནི་སྐད་ཅིག་མའི་རྒྱུན་དྲན་པར་གནས་པའི་མཚན་ཉིད་
དོ།།
མི་རྟག་འདུ་བྱེད་ཁམས་གསུམ་འཁོར། །རྒྱུན་དུ་ཆད་པའི་མཚན་ཉིད་
འཛིན། །ཞེས་པ། གང་འདུས་བྱས་རྣམས་སྐྱེ་བའི་རྒྱུན་མི་རྟག་འཆད་ཅིང་འགྱུར་
བའི་མཚན་ཉིད་འཛིན་པའོ།།
མིང་གི་འདུ་བྱེད་ཁམས་གསུམ་འཁོར། །ཉིད་ལ་བླ་དྭགས་མཚན་ཉིད་
འཛིན། །ཞེས་པ། ཀ་བ་ཞེས་པ་ལྟ་བུ་ནི་མིང་བླ་དྭགས་ཀྱི་མཚན་ཉིད་དོ།།
ཚིག་གི་འདུ་བྱེད་ཁམས་གསུམ་འཁོར། །ཁྱད་པར་བླ་དྭགས་མཚན་ཉིད་



མཛོད་ལྷ་འགྲེལ།
175
འཛིན། །ཞེས་པ། འདུས་བྱས་འགལ་བ་དང་། མི་འགལ་བ་དང་། རྟག་པ་དང་མི་རྟག་
པ་དང་། སྣང་བ་དང་མི་སྣང་དང་། ཁྱད་པར་ཚིག་གིས་བླ་དྭགས་ཏེ། ཚིག་གི་མཚན་
ཉིད་དོ།།
ཡི་གེའི་འདུ་བྱེད་ཁམས་གསུམ་འཁོར། དོན་ལ་སྦྱོར་བའི་མཚན་ཉིད་
འཛིན། །ཞེས་པ། དོན་ལ་ཡི་གེའི་མཚོན་ཅིང་ཚིག་དོན་སྦྱོར་བ་སྟེ། ཀ་བ་[དང]
འདུས་པས་ཀ་བ་ཞེས་བྱ་བའི་མཚན་ཉིད་དོ།།
སོ་སོའི་འདུ་བྱེད་ཁམས་གསུམ་འཁོར། །དོན་ལ་མི་སྤྱོད་མཚན་ཉིད་
འཛིན། །ཞེས་པ། སོ་སོའི་སྐྱེ་བོ་རྣམས་ནི། དོན་ཞེས་བྱ་བ་ས་དང་ལམ་ལ་མི་སྤྱོད་མི་
ཉེ་བའི་མཚན་ཉིད་འཛིན་པའོ།།
ད་ནི་རྣམ་པར་ཤེས་པའི་ཕུང་པོ་རྒྱས་པར་བསྟན་ཏེ། མིག་གི་རྣམ་ཤེས་ཁམས་
གསུམ་འཁོར། །སོ་སོར་མཐོང་བའི་མཚན་ཉིད་འཛིན། །ཞེས་པ། གཟུགས་ཀྱི་རྣམ་
པ་སོ་སོར་མ་འདྲེས་པར་གསལ་ཞིང་མཐོང་བ་སྟེ། རྣམ་པར་ཤེས་པའི་མཚན་ཉིད་
འཛིན་པའོ།།
རྣ་བའི་རྣམ་ཤེས་ཁམས་གསུམ་འཁོར། །སོ་སོར་ཐོས་པའི་མཚན་ཉིད་
འཛིན། །ཞེས་པ། སྙན་དང་མི་སྙན་པའི་རྣ་བར་སོ་སོར་ཐོས་པ་སྟེ། རྣ་བས་མཐོང་བ་
ལ་སོགས་པ་ནི་མ་ཡིན་ནོ།།
སྣའི་རྣམ་ཤེས་ཁམས་གསུམ་འཁོར། །སོ་སོར་ཚོར་བའི་མཚན་ཉིད་འཛིན། །ཞེས་
པ། ཞིམ་པ་དང་མི་ཞིམ་པ་ལ་སོགས་པའི་མཚན་ཉིད་དོ།།
ལྕེ་ཡི་རྣམ་ཤེས་ཁམས་གསུམ་འཁོར། །སོ་སོར་མྱོང་བའི་མཚན་ཉིད་འཛིན། །ཞེས་པ།



176
སངས་རྒྱས་གཡུང་དྲུང་བོན་གྱི་དཔེ་ཚོགས།
ཁ་མངར་དང་བྲོ་བ་ལ་སོགས་པ་མྱོང་བའི་མཚན་ཉིད་ཡིན་གྱིས། མཐོང་བ་ལ་སོགས་
པ་ནི་མ་ཡིན་ནོ།།
ལུས་ཀྱི་རྣམ་ཤེས་ཁམས་གསུམ་འཁོར། སོ་སོར་རེག་ཚོར་མཚན་ཉིད་
འཛིན། །ཞེས་པ། འཇམ་རྩུབ་ལ་སོགས་པའི་རྣམ་པ་ཀུན་གསལ་བར་གཅོད་པའི་
མཚན་ཉིད་འཛིན་ནོ།།
ཡིད་ཀྱི་རྣམ་ཤེས་ཁམས་གསུམ་འཁོར། །སོ་སོར་ཀུན་གཅོད་མཚན་ཉིད་
འཛིན། །ཞེས་པ། ཡིད་ནི་ཀུན་གྱི་འཁོར་དུ་འདས་པ་དེ་མ་ཐག་པ་ལ་འཛིན་པ་སྟེ།
གཅོད་ཅིང་ཡིད་ཆེས་པར་བྱེད་པ་ཡིད་ཡིན་པས། སོ་སོར་ཀུན་ལ་འཇུག་གཅོད་པའི་
མཚན་ཉིད་འཛིན་པའོ། །དེ་ལ་མཚན་ཉིད་བྱ་བ་ཅི་ལྟ་བུ་ཞེ་ན། སོ་སོར་རང་རང་ཀུན་
གྱིས་རང་རེའི་མཚན་ཉིད་འཛིན་པ་མི་གཏོང་པས། མཚན་ཉིད་ཅེས་བྱའོ། །ཅི་གཞན་
པོ་དག་ཏུ་ཡིན་གྱིས། དགེ་བ་ལྷ་སེམས་ལ་སོགས་པ་དག་ཅི་ཕྱིར་ཞེ་ན། དེ་ནི་འདི་ལྟ་
སྟེ། དགེ་བ་ཡིན་ཡང་དེ་ནི་ཟག་པ་དང་བཅས་ལ། རྣམས་ཀྱང་འཁོར་བ་ཡིན་ཏེ། རྒྱུ་
མཐུན་པའི་རྣམ་སྨིན་བསྐྱེད་པའི་ཕྱིར་རོ།།
ད་ནི་མྱ་ངན་འདས་པའི་མཚན་ཉིད་བསྟན་པར་བྱ་སྟེ། དེ་ལ་དང་པོ་བླ་ན་
མེད་པར་ཕྱིན་པ་བཅུ་བསྟན་པ་དང་། སྟོང་པ་བཅོ་བརྒྱད་བསྟན་པ་དང་། གཡུང་དྲུང་
གི་ཡན་ལག་བཅུ་གཉིས་བསྟན་པ་དང་། གཤེན་རབ་ཀྱི་སྤྱོད་པ་དགུ་བསྟན་པ་དང་།
སངས་རྒྱས་ཀྱི་ཡོན་ཏན་བཅུ་གཅིག་བསྟན་པའོ། །མྱ་ངན་ལས་འདས་ཞེས་བྱ་བ་ནི།
མྱ་ངན་དང་སྡུག་བསྔལ་དང་བྲལ་བ་སྟེ། འཁོར་བ་ནི་མྱ་ངན་དང་སྡུག་བསྔལ་གྱི་གཞི་
སྟེ། དེ་དང་བྲལ་ཞིང་འདས་པས། མྱ་ངན་ལས་འདས་པའོ། །མྱ་ངན་ལས་འདས་པ་



མཛོད་ལྷ་འགྲེལ།
177
1*ལམ་ལ་
རང་ལ་གསུམ་སྟེ། ཐར་པ་མྱ་ངན་ལས་འདས་པ་དང་། ལམ་ལ་གནས་པ་མྱ་ངན་ལས་
འདས་པ་དང་། ཅི་ལ་ཡང་མ་ཆགས་པའི་མྱ་ངན་ལས་འདས་པ་ཆེན་པོ་དང་གསུམ་
མོ། །དེ་ལ་ཐར་པ་མྱ་ངན་ལས་འདས་པ་ནི། སྲིད་གཤེན་མོས་སྤྱོད་ཀྱི་ས་ལ་
རྟོགས་པ་བྱང་ཆུབ་སེམས་རྩེ་མོར་ཕྱིན་པ། འཇིག་རྟེན་བོན་གྱི་མཆོག་གི་ལ
ཕྱིན་པའོ། །དེ་ཐར་པའམ་མྱ་ངན་ལས་འདས་པ་ཅིའི་ཕྱིར་ཞེ་ན། དེ་ཡང་སངས་རྒྱས་
ཏེ་འདས་པ་ཆེན་པོ་མ་ཡིན་ཡང་། འཁོར་བ་ངན་སོང་གི་སྡུག་བསྔལ་འཇིགས་པ་
དང་སྡུག་བསྔལ་ཚ་གྲང་བཀྲེས་སྐོམ་མུན་འཐིབས་ཆེན་པོ་དང་གཏན་བྲལ་བའི་ཕྱིར་
རོ། །ལམ་ལ་གནས་པའི་མྱ་ངན་ལས་འདས་པ་ནི་འདི་ལྟར་ཏེ། མདོ་ལས་ཀྱང་། བག་
ཆགས་ཅིར་ཡང་མེད་པ་ཡི། །གཤེན་ལམ་དཀར་པོ་དོན་རྟོགས་པས། །བླ་མེད་འབྲས་
བུ་ཐོབ་པ་ནི། །རྣམ་པར་དག་པའི་མཚན་ཉིད་འཛིན། །ཞེས་པ། གཤེན་ལམ་དཀར་
པོ་ལ་དྲི་མེད་སྦྱོང་། །ཐུགས་རྗེ་རྒྱུན་ལ་གནས་པ་ཡི། །གཤེན་ལམ་རིང་པོ་དོན་རྟོགས་
པས། །བླ་མེད་འབྲས་བུ་ཐོབ་པ་ནི། །ཉམ་ང་མེད་པའི་མཚན་ཉིད་འཛིན། །ཞེས་པ།
གཤེན་ལམ་རིང་པོ་ལ་བསམ་པ་རྒྱུན་དུ་བསྒོམ། འཁོར་བ་ཅི་ཡང་མེད་པ་ཡི། །གཤེན་
ལམ་དྲང་པོའི་དོན་རྟོགས་པས། །བླ་མེད་འབྲས་བུ་ཐོབ་པ་ནི། །ཕྱིར་མི་ལྡོག་པའི་
མཚན་ཉིད་འཛིན། ཞེས་གཤེན་ལམ་དྲང་པོ་ལ། ཕྱིར་མི་ལྡོག་པའི་ངེས་པ་མངོན་དུ་
འགྱུར་རོ། །འོག་མིན་བླ་རུ་ཕྱིན་པ་ཡི། །གཤེན་ལམ་དབུ་མའི་དོན་རྟོགས་པས། །བླ་
མེད་འབྲས་བུ་ཐོབ་པ་ནི། །བགྲོད་དུ་མེད་པའི་མཚན་ཉིད་འཛིན་པ་སྟེ། དབུ་མ་ལ་མ་
བགྲོད་གནས་སུ་དག་སྟེ་ཡེ་ནས་མྱ་ངན་ལས་འདས་པ་ཆེན་པོའི་ལམ་ལ་དབྱིངས་ཡེ་
ཤེས་གཉིས་མེད་པར་སངས་རྒྱས་པའོ། །དེ་ལྟ་བས་ན། དང་པོ་རབ་ཏུ་ས་མཐོང་བས་



Ts
སངས་རྒྱས་གཡུང་དྲུང་བོན་གྱི་དཔེ་ཚོགས།
ཁྲི་འཕང་དང་པོ་ཐོབ་པ་དཀའ་བའོ། །སྒོམ་པའི་ལམ་ཁྲི་འཕང་གཉིས་པ་ནས་བརྒྱུད་
བར་དུ་བསམ་པ་ལ་གནས་ཏེ། ཤེས་བྱའི་སྒྲིབ་པ་སྦྱང་བའོ། །སྒོམ་ཞིང་སྦྱོང་པའི་ཡོན་
ཏན་གྱིས། མི་སློབ་མི་སྦྱོང་པར་མི་ལྡོག་པའི་ངེས་པ་ཐོབ་པ་བཅུའོ། །སྦྱང་དུ་མེད་པའི་
དོན་རྟོགས་པས། བགྲོད་དུ་མེད་པའི་ས་ཐོབ་ནི། མདོ་ལས་ཀྱང་། དེ་ལས་ས་གཅིག་
ཡར་འཕགས་པ། །བཅུ་གཅིག་ཀུན་ཏུ་འོད་ཀྱི་ས། །ཅིར་ཡང་བརྗོད་དུ་མེད་པ་ལ། །མི་
གཡོ་མཉམ་གསལ་སྐུ་གསུང་ཐུགས། །ཞེས་པ། ས་ཐོབ་འཇིགས་པ་ལྔ་དང་བྲལ་བས།
མྱ་ངན་ལས་འདས་པ་ཆེན་པོའི་ས་ལམ་ལ་གནས་ཞེས་བྱའོ། །ལ་ལའི་གཞུང་གིས། མྱ་
ངན་ལས་འདས་པ་ལ་གཉིས་ཡིན་ཏེ། མཐའ་ལ་གནས་པའི་མྱ་ངན་ལས་འདས་པ་
དང་། མཐའ་ལ་མི་གནས་པའི་མྱ་ངན་ལས་འདས་པ་གཉིས་ལས། མཐའ་ལ་གནས་པ་
ནི། ནམ་ཞིག་བདག་མྱ་ངན་ལས་འདས་ཏེ་སངས་རྒྱས་པ་ན། བདག་རང་ཉིད་འཁྱག་
པ་ཞུ་བའམ། མཁའ་གསལ་སྤྲིན་དང་ནམ་ལངས་པ་ལྟར་སོང་སྟེ། འགྲོ་བའི་དོན་ཡང་
མི་བྱེད་པར་འདོད་དེ། དེ་ནི་ཐུགས་རྗེ་སྤྱི་ཁྱབ་ཀྱི་ངང་ལ་གནས་པའོ། །ཐུགས་རྗེ་ཆུང་
བའོ། །མཐའ་ལ་མི་གནས་པ་ནི། བདག་མི་༼ནི༽རྟག་ཆད་གཉིས་ཀའི་མཐའ་དང་
བྲལ་ནས། སངས་རྒྱས་ཀྱང་འགྲོ་བའི་དོན། ནོར་བུ་རིན་པོ་ཆེ་དང་དཔག་བསམ་གྱི་
ཤིང་ལྟར། འགྲོ་བས་ཅི་ལྟར་འདོད་པ་བཞིན་ནས་འགྲུབ་པར་ལྟ་སྟེ། ཤེས་རབ་དང་
སྙིང་རྗེ་ཆེ་བའོ། །ཞལ་ཆེམ་ལས་ཀྱང་། མྱ་ངན་ལས་འདས་ཞེས་བྱ་བ་བོན་གྱི་སྐུ་ཐོབ་
པར་བྱ་བ་མིན་པ་ལ་གསུམ་སྟེ། འདིར་ནི་བདག་དོན་མི་སྒྲུབ་གཞན་དོན་ཕྱིར། འཁོར་
བ་ལ་གདུང་སྟེ་སྙིང་རྗེ་བསྐྱེད་པ་ཙམ་ལ་མྱ་ངན་ལས་འདས་པར་བཞེད་དོ། །དེ་ལྟ་
བས་ན། མྱ་ངན་ལས་འདས་པའི་མཚན་ཉིད་ནི། སྦྱིན་པ་ལ་སོགས་པ། མྱ་ངན་ལས་



མཛོད་ལྷ་འགྲེལ།
179
འདས་པ་ཅིའི་ཕྱིར་ཞེ་ན། འདི་ལྟ་སྟེ། གོང་དུ་སྨོས་པ་མྱ་ངན་ལས་འདས་པ་དེ་དག་
ཐོབ་པར་བྱ་བའམ། བྱེད་པའི་རྒྱུ་ནི་ཡིན་པའི་ཕྱིར་རོ།།
དེ་ནི་དོན་གཉིས་པ་ལས་དོན་ལྔ་བསྟན་པའི་དང་པོས། བླ་ན་མེད་པར་ཕྱིན་པ་
བཅུའི་དོན་བསྟན་ཏེ། སྦྱིན་པའི་རྣམ་པ་དྲུག་བསྟན་པ། སྦྱིན་པ་དམ་པའི་མཆོག་ལྡན་
པས། །བླ་མེད་འབྲས་བུ་ཐོབ་པ་ནི། །དམིགས་པ་མེད་པའི་མཚན་ཉིད་འཛིན། །ཞེས་
པ། སྦྱིན་པའི་རང་བཞིན་ནི་མ་ཆགས་པས་གཏོང་ཕོད་པའོ། །དེ་ཡང་ཟང་ཟིང་རྫས་
ཀྱི་སྦྱིན་པ་དང་། ཐུགས་རྗེ་བོན་གྱི་སྦྱིན་པ་དང་། འཁྲས་ས་སྐྱབས་ཀྱི་སྦྱིན་པ་དང་
གསུམ་མོ། །འདི་ནི་རྣམ་གྲངས་ཀྱི་དོན་རྣམ་པར་དྲུག་ཏུ་བསྟན་ཏེ། སྦྱིན་པ་དེ་དག་
ལས་དམ་པའམ་མཆོག་ཏུ་བའི་སྦྱིན་པ་ནི། བླ་ན་མེད་པར་ཕྱིན་པའི་སྦྱིན་པ་སྟེ། བླ་
ན་མེད་པའི་སྦྱིན་པས་བླ་ན་མེད་པའི་འབྲས་བུ་ཐོབ་པ་སྟེ། དེ་ཉིད་དམིགས་པ་མེད་
པའོ། །དེ་ལ་དམིགས་པ་ཞེས་བྱ་བ་ནི། རྒྱུ་དང་གཏོང་བ་དང་ལེན་པ་དང་། འབྲས་
བུ་དང་གསུམ་དང་དམིགས་པའོ། །དམིགས་པ་མེད་པ་ནི། དོན་གསུམ་ཀ་ཡང་མི་
དམིགས་པའི་ངང་དུ་ཤེས་པའོ། །དེ་བཞིན་རྟོགས་ཏེ་མཆོད་སྦྱིན་བྱས་པ་ནི། བླ་ན་
མེད་པའི་ཞེས་བྱ་བ་སངས་རྒྱས་པའི་འབྲས་བུ་འགྲུབ་པ་ཡིན་ནོ། །དེའི་གོང་ན་སྦྱིན་
པ་གཞན་མེད་ཅིང་སྦྱིན་པ་ཕུལ་ཕྱིན་པ་ཡིན་པས། བླ་ན་མེད་པའི་འབྲས་བུ་ཞེས་
བྱའོ། །དེ་ལ་སྦྱིན་པ་ཡིན་ལ་བླ་ན་མེད་པར་ཕྱིན་པ་མ་ཡིན་པ་ཡོད་དེ། དམིགས་པ་
དང་བཅས་པའི་སྦྱིན་པའོ། །བླ་ན་མེད་པར་ཕྱིན་པ་ཡིན་ལ་སྦྱིན་པ་མ་ཡིན་ནོ། །ཤེས་
རབ་ལ་སོགས་པའོ། །གཉིས་ཀ་མ་ཡིན་པ་ཡང་ཡོད་དེ། སྡིག་པ་ལྟ་བུའོ། །གཉིས་ཀ་
ཡིན་པ་ཡང་ཡོད་དེ། མི་དམིགས་པའི་སྦྱིན་པའོ། །སྦྱིན་པ་རྒྱ་ཆེན་གཏོང་བ་ཡི། །བླ་



10
སངས་རྒྱས་གཡུང་དྲུང་བོན་གྱི་དཔེ་ཚོགས།
མེད་འབྲས་བུ་ཐོབ་པ་ནི། །ཆགས་པ་མེད་པའི་མཚན་ཉིད་འཛིན། །ཞེས་པ། སྦྱིན་པ་
རྒྱ་ཆེ་བ་ནི། སེམས་ལ་ཆགས་པ་མེད་པ་སྟེ། ཐམས་ཅད་མཆོད་སྦྱིན་གྱི་ཞིང་ཁམས་སུ་
རྟོགས་པར་བཏང་ན། རྒྱ་ཆུང་ངུ་བཏང་ཡང་འབྲས་བུ་ཆེ་བའོ། །རྣམ་པ་གཅིག་ཏུ་རང་
གི་མིག་དང་སྙིང་ཡང་མ་ཆགས་པ་ཀུན་ཁྱབ་ཏུ་བཏང་བ་རྒྱ་ཆེ་བ་སྟེ། དེ་ནི་རྟོགས་པ་
རང་གི་དབང་པོ་ཕྱི་ནང་གང་ལ་ཡང་ཆགས་པ་མེད་པའི་མཚན་ཉིད་འཛིན་པའོ། །མཚན་
ཉིད་འཛིན་པ་ཞེས་བྱ་བ་ནི། མཚན་ཉིད་ནི་རྟོགས་པའི་དངོས་པོའོ། །ཉིད་ནི་གཞན་
རྣམ་པར་བཅད་པ། འཛིན་པ་ནི་དེའི་རང་བཞིན་དེ་རང་གིས་མི་གཏོང་པའོ། །སྦྱིན་
པ་དམིགས་མེད་གཏོང་བ་ཡིས། །བླ་མེད་འབྲས་བུ་ཐོབ་པ་ནི། །གཉིས་མེད་བྱམས་པའི་
མཚན་ཉིད་འཛིན། །ཞེས་པ། ཅི་ལ་ཡང་མ་ཆགས་པའི་སྦྱིན་པ་བཏང་ཞིང༌། ཕྱིན་
པའི་འབྲས་བུ་ལ་སོགས་པ་ལ་མི་སེམས་མི་དམིགས་པ། མ་ཟིན་པ་ནི་ཡིན་ཏེ། མི་
དམིགས་པས་ཟིན་པ་ནི་གང་ཉེ་རིང་མེད་དམ་བྱམས་སྡང་མི་བྱེད་བྱ་འབྱེད་པར།
སུས་འདོད་ལ་གཏོང་བ་ཡིན་ཏེ། ཡོངས་སུ་གཏོང་བ་ཞེས་བྱའོ། །དེ་ལྟ་བུའི་སྦྱིན་
པ་གཏོང་བ་ནི། ཀུན་ལ་ཐུགས་རྗེ་མཉམ་སྙོམས་ཅན་སྦྱིན་པའི་མཚན་ཉིད་ཡིན་
ནོ། །སྦྱིན་པ་གཏོང་བ་ཆེན་པོ་ཡིས། །བླ་མེད་འབྲས་བུ་ཐོབ་པ་ནི། །སྒྱུ་མར་ཤེས་པའི་
མཚན་ཉིད་འཛིན། །ཞེས་པ། གཡུང་དྲུང་སེམས་དཔའི་སྤྱོད་པས་འགྲོ་བའི་དོན་དུ་
ལུས་དང་དབང་པོ་ལ་མི་ལྟ་བར། སྦྱིན་པའི་ཆགས་མེད་གཏོང་བ་ནི། སྟོང་པ་ཆེན་པོ་
ཞེས་བྱ་བ་ཡིན་ཏེ། ཁམས་གསུམ་སྲིད་གསུམ་དང་བདག་གཞན་ལ་སོགས་པ་ཐམས་
ཅད། སྒྱུ་མའི་དཔེ་བརྒྱད་ལྟ་བུར་ཤེས་པས། དགག་པ་དང་སྒྲུབ་པ་ཅི་ཡང་མ་ཡིན་པ་
སྟེ། སེམས་ཉེ་བར་བཞག་པའི་མཚན་ཉིད་ཀྱི་སྦྱིན་པའོ། །མ་གོད་གཏོང་བའི་སྦྱིན་པ་



མཛོད་ལྷ་འགྲེལ།
181
ཡིས། །བླ་མེད་འབྲས་བུ་ཐོབ་པ་ནི། །ཐུགས་རྗེ་འཛིན་པའི་མཚན་ཉིད་འཛིན། །ཞེས་
པ། མ་གོད་པ་ནི་མ་ཉམས་པ་སྟེ། ཐུགས་རྗེ་ཆེན་པོས་ཀུན་ལ་ཁྱབ་པས། སྔོན་གྱི་སྨོན་
ལམ་དག་པའི་ཤུགས་ཀྱིས། སེམས་ཅན་ཡང་ཚིམ་པར་འགྱུར་བ་སྟེ། སྔོན་སྟོན་པ་སྐུ་
མྱ་ངན་ལས་འདས་པའི་དུས་སུ། ཁྱིབ་༼ཁྱིམ་བདག༽གྲུབ་འཛིན་ཞེས་བྱ་བ་ཡིས། སྒྱུ་
མ་ལྟ་བུའི་སྦྱིན་རྫས་ཀྱིས། ཐམས་ཅད་ཚིམ་པར་བྱས་པ་དང་། སྟོན་པ་བླ་མེད་བདེན་
པ་ཆེན་པོའི་དོན། སེམས་ཅན་ཐམས་ཅད་ཅི་དགའ་བར། སྐུ་ལུས་དང་དབང་པོ་
རྣམས་དམིགས་པ་མེད་པ་བཏང་པས། མ་གོད་སྦྱིན་པ་སྟེ། ཐུགས་རྗེ་དབང་གིས་འགྲོ་
བ་སེམས་ཅན་རྣམས། འདྲེན་པའི་སྟོན་པ་ནུས་པའི་མཚན་ཉིད་དོ། །དེ་བས་ན་ཐུགས་
རྗེ་འདྲེན་སྟོན་གྱིས་སྦྱིན་པའི་མཚན་ཉིད་དོ། །ཤེས་རབ་སྟོབས་ཀྱིས་སྦྱིན་གཏོང་པ། །བླ་
མེད་འབྲས་བུ་ཐོབ་པ་ནི། །མི་ཤེས་རྒྱུད་ཁྲོལ་མཚན་ཉིད་འཛིན། །ཞེས་པ། ཤེས་པའི་
རབ་ཏུ་གྱུར་པ་ནི་འཁྲུལ་པ་མེད་པ་སྟེ། མ་འཁྲུལ་བའི་སྦྱིན་པ་བཏང་ནས། བླ་ན་མེད་
པའི་འབྲས་བུ་ཐོབ་པ་སྟེ། ཁམས་གསུམ་གྱི་སེམས་ཅན་ཉོན་མོངས་པས། བསམ་པ་
ཤེས་པ་རྣམས་ལ། ཤེས་རབ་གསལ་བར་སྐྱེ་བའི་བོན་གྱི་སྦྱིན་པ་རྒྱ་ཆེན་པོ་བཏང་
བས། ཤེས་རབ་དག་པའི་བློ་གྲོལ་ནས། བླ་མེད་ཡེ་ཤེས་ཀྱི་འབྲས་བུ་ཐོབ་པའི་མཚན་
ཉིད་འཛིན་པའོ།།
ད་ནི་ཚུལ་ཁྲིམས་ཀྱི་མཚན་ཉིད་བསྟན་ཏེ། ཚུལ་ཁྲིམས་རང་བཞིན་དྲུག་
བསྟན་པ། ཚུལ་ཁྲིམས་དམ་པའི་མཆོག་ལྡན་པས། །བླ་མེད་འབྲས་བུ་ཐོབ་པ་ནི། །འཆལ་
བ་མེད་པའི་མཚན་ཉིད་འཛིན། །ཞེས་པ། ཚུལ་ནི་སྤྱོད་ཚུལ་མ་ནོར་བ། ཁྲིམས་ནི་
ངེས་དོན་ཐུབ་པ། དམ་པའི་བཀའ་ཐུབ་ཀྱི་སྡོམ་པའོ། །མཆོག་ནི་བླ་ན་མེད་པའི་སྡོམ་



182
སངས་རྒྱས་གཡུང་དྲུང་བོན་གྱི་དཔེ་ཚོགས།
ཁྲིམས་སྲུང་བ་ཞིག་ཡིན་ནོ། །དེ་ལ་དབྱེ་ན་རྣམ་པ་བཞི་ཡིན་ནོ། །དྲང་སྲོང་པའི་ཚུལ་
ཁྲིམས་དང་། གཡུང་དྲུང་སེམས་དཔའི་ཚུལ་ཁྲིམས་དང་། ཕྱོགས་འགའ་བསྲུང་བའི་
ཚུལ་ཁྲིམས་དང་། དུས་སྣ་འགའ་ཙམ་བསྲུང་བའི་ཚུལ་ཁྲིམས་སོ། །དེ་ལ་དྲང་སྲོང་
པའི་ཁྲིམས་ཉིས་བརྒྱ་ལྔ་བཅུ་བསྲུང་བ་ཡིན་ནོ། །ཡེ་གཤེན་པ་ནས་གཡུང་དྲུང་སེམས་
དཔའ་རྣམས་ནི། ཁྲིམས་རྩ་བ་གསུམ་སྲུང་བ་ཡིན་ནོ། །སྣ་འགའ་ནི་དགེ་བསྙེན་ལ་
སོགས་པ་སྲོག་མ་ས་༼སྲོག་གཅོད་པ་སོགས༽རྩ་བ་ལྔ་བསྲུང་བའོ། །དུས་འགའ་ནི།
དགའ་བ་ཅིས་ཀྱང་སྣ་འགའ་ལ་མ་བརྟེན་ན་ཕྱལ་བ་ཡིན་པས། ཉ་སྟོང་ཚེས་བརྒྱད་
ལ་སོགས་དུས་གསུམ་དུས་དྲུག་བསྲུང་བར་བྱ་བ་ཡིན་ནོ། །དེ་ལྟ་བུའི་ཚུལ་ཁྲིམས་
དག་པ་ལ། རྣམ་གྲངས་སུ་རྣམ་པ་དྲུག་སྟེ། ཚུལ་ཁྲིམས་དག་པ་ནི་གཞན་ལས་མཆོག་
ཏུ་གྱུར་ཏེ། ཁྱད་པར་དུ་གྱུར་པས། གཤེན་རབ་ཁྲིམས་མེད་དང་འཆལ་བ་རྣམས་ཀྱིས་
སླར་གྱུར་པས། བླ་མེད་འབྲས་བུ་ཐོབ་པའོ། །གང་ནོད་འདོད་པའི་སྐྱེས་བུ་དམ་པ་དེས་
ཚུལ་དང་ལྡན་ཞིང་ཁྲིམས་ལ་གནས་པའོ། །དེ་ལ་ཡང་ཚུལ་ཁྲིམས་ནི་མ་ཡིན་ལ། བླ་
ན་མེད་པར་མ་ཕྱིན་པ་ཡང་ཡོད་དོ། །ཅི་ལྟ་བུ། མི་དང་ལྷའི་ལུས་ཁྱད་པར་ཅན་ལ་
དམིགས་པ་དང་བཅས་པས་བསྲུང་བ་ལྟ་བུའོ། །བླ་ན་མེད་པ་ཡིན་ལ་ཚུལ་ཁྲིམས་མེད་
པ་ནི། དགོངས་པ་བླ་ན་མེད་པར་ཕྱིན་པ་སྟེ། ཚུལ་ཁྲིམས་ལ་མི་བརྟེན་པའོ། །གཉིས་
ཀ་མེད་པ་ཡང་ཡོད་དེ། གཉིས་ཀ་མེད་པའི་གཤེན་རབ་དོན་མེད་རྣམས་སོ། །གཉིས་
ཀ་དང་ལྡན་པ་ཡང་ཡོད་དེ། རྩ་བ་དང་ཡན་ལག་ཆད་ལ་འཆལ་ལོ།། ༼རྩ་བ་དང་
ཡན་ལག་གཉིས་ཀ་མ་འཆལ་བའོ།༽ །དགོངས་པ་བླ་ན་མེད་པ་དང་ལྡན་པའོ། །བླ་
ན་མེད་པ་ལ་གཉིས་ཏེ། ལྟ་སྤྱོད་བཟང་པོ་བླ་ན་མེད་པ་དང་། གོང་ན་མེད་པའི་ཡང་



མཛོད་ལྷ་འགྲེལ།
s3
གོང་ན་མེད་པའོ། །ལྟ་སྤྱོད་བཟང་པོ་བླ་ན་མེད་པ་ནི། མྱ་ངན་ལས་འདས་པའི་བོན་
མཐའ་དག་ཐུགས་སུ་ཆུད་པའོ། །གོང་མའི་གོང་མ་བླ་ན་མེད་པ་ནི། འཁོར་བ་མྱ་ངན་
ལས་འདས་པའི་བོན་དུ་ཤེས་པས། སངས་རྒྱས་བླ་ན་མེད་པའི་ཡེ་ཤེས་མངོན་དུ་ཤར་
ཏེ། བླ་ན་མེད་པ་ཡང་དག་པར་རྫོགས་པའི་འབྲས་བུ་ཐོབ་པའོ། །དེ་དཔེར་ན་ཤེལ་དྲི་
མ་མེད་པའམ། ནམ་མཁའ་དང་གསལ་བའི་རང་བཞིན་ལྟར་གནས་པའོ། །འདི་ཡི་
གཞུང་གི་ལྟ་སྤྱོད་ཟུང་དུ་འབྲེལ་དགོས་ཏེ། སྤྱོད་པ་ནི་ཐབས་ཀྱི་རྣམ་པ་སྟེ། བླ་ན་མེད་
པ་བཅུ་སྤྱོད་པའི་ནུས་མཐུས། སྦྱང་བྱའི་རྣམ་པར་ཉོན་མོངས་པ་བྱང་ནས། མཐོང་པ་
ཡང་པ་དང་པོ་མཐོང་ནས་མཐོང་པའི་ལམ་སྐྱེ། དེ་ལས་ཀྱང་དང་པོའི་ལམ་སྐྱེས་ཏེ་
བསྒོམ་པས། མ་ཐོབ་པའི་ས་དང་པོ་ཐོབ་ཤིན་དུ་དགའ་བ་སྐྱེས་པས། དང་པོ་རབ་ཏུ་
དགའ་བའི་ས་ཡི་༼ཞེས༽བྱའོ། །དེ་ནས་ཤེས་བྱའི་སྒྲིབ་པ་དར་གྱི་རྔམ་ཙམ་གནས་
པ་གསལ་བའི་ས་བཅུ་ལ་རིམ་གྱི་བྱང་པའོ། །དེ་ལྟར་སྦྱང་བྱ་རིམ་པས་སྦྱང་ནས་ཐོབ་
བྱ་རིམ་པས་ཐོབ་སྟེ། སྦྱང་རྩོལ་གཉིས་སུ་མེད་པའི་ས་རང་བཞིན་གྱིས་མངོན་དུ་ཐོབ་
སྟེ་ནོན་པ་ནི། གོང་མའི་གོང་མ་ཡང་དག་པ་ཡིན། བླ་ན་མེད་པའི་ཡང་བླ་ན་མེད་པ་
སྟེ། ཡང་དག་པར་རྫོགས་པའི་སངས་ཀྱི་ས་ནོན་ཞེས་བྱ་བ་ཡིན་ནོ། །དོན་དེ་བཞིན་
དུ་མ་ཐ་སྦྱིན་པ་ནས་ཡ་ཐ་བླ་ན་མེད་པ་ཡང་དག་པར་རྫོགས་པའི་འབྲས་བུ་ལ་ཐུག་
པར་ཤེས་པར་བྱའོ། །ལ་ལ་གཞུང་གིས། བླ་ན་མེད་པ་ནི་འཁོར་བ་ཡིན་ལ། བླ་ན་མེད་
པ་མྱ་ངན་ལས་འདས་པ་ཡིན་པས། འཇིག་རྟེན་བོན་གྱི་མཆོག་ཡན་ཆད་བླ་ན་
མེད་པའོ། །ཞེས་ཟེར་རོ། །ཚུལ་ཁྲིམས་ཡོངས་སུ་བསྲུང་བའི་བླ་མེད་འབྲས་བུ་ཐོབ་པ་
ནི། ཡིད་གཞུང་དཀའ་ཐུབ་མཚན་ཉིད་འཛིན། །ཞེས་པ། ཚུལ་དང་ཁྲིམས་ཉིས་བརྒྱ་



14
སངས་རྒྱས་གཡུང་དྲུང་བོན་གྱི་དཔེ་ཚོགས།
ལྔ་བཅུ་བློའི་གཏིང་དུ་ཡིད་པར་བསྲུང་བ་དག་ནི། ཡོངས་སུ་བསྲུང་བ་ཞེས་བྱ་སྟེ། དེ་
ནི་ཚུལ་ཁྲིམས་ལ་རབ་ཏུ་ཡིད་གཞུང་ནས་དཀའ་ཐུབ་དྲག་པོ་བསྲུང་བའི་མཚན་
ཉིད་འཛིན་པའོ། །ཚུལ་ཁྲིམས་རྒྱུན་ཆགས་བསྲུང་པ་ཡིས། །བླ་མེད་འབྲས་བུ་ཐོབ་པ་
ནི། །ཐུགས་རྗེ་རྒྱུན་གནས་མཚན་ཉིད་འཛིན། །ཞེས་པ། ཚུལ་དང་ཁྲིམས་ཉིས་བརྒྱ་ལྔ་
བཅུ་པོ་རྒྱུན་མ་ཆད་པར་བསྲུང་བ་ནི། རྒྱུན་ལ་གནས་པའི་ཚུལ་ཁྲིམས་ཏེ། ཐུགས་རྗེ་
རྒྱུན་གྱི་ཚུལ་ཁྲིམས་བསྲུང་བའི་མཚན་ཉིད་འཛིན་པའོ། །ཚུལ་ཁྲིམས་རབ་ཏུ་བསྲུང་
བའི་བླ་མེད་འབྲས་བུ་ཐོབ་པ་ནི། ཉོན་མོངས་མེད་པའི་མཚན་ཉིད་འཛིན། །ཞེས་
པ། ཚུལ་ཁྲིམས་བསྲུང་བའི་ནང་ནས་རབ་ཏུ་གྱུར་པ་ནི། ཡེ་གཤེན་པའི་ཚུལ་ཁྲིམས་
བསྲུང་བ་ནི། མཆོག་གམ་རབ་ཏུ་བསྲུང་བས། དུག་གསུམ་དང་དུག་ལྔའི་ཉོན་མོངས་
པ་མེད། ས་བོན་དང་བཅས་ནས་སྤངས་པ་གང་ཡིན་པའོ། །ཚུལ་ཁྲིམས་བསྲུང་བ་
ཆེན་པོ་ཡིས། །བླ་མེད་འབྲས་བུ་ཐོབ་པ་ནི། །རྣམ་པར་མི་གཡོ་མཚན་ཉིད་འཛིན། །ཞེས་པ།
ཚུལ་ཁྲིམས་རྒྱ་ཆེན་པོར་བསྲུང་པས། མི་དགེ་བས་མ་ཁྱབ་པར། དགའ་བའི་
གནས་པ་ཡིས། རྣམ་པ་མི་རྟོག་ཆེན་པོའི་ཀློང་ན་བཞུགས་པའི་ཚུལ་ཁྲིམས་ཆེན་པོ་
སྟེ། རྩོལ་བའི་མཚན་མ་གང་ཡང་མི་གཡོ་བའི་མཚན་ཉིད་འཛིན་པའོ། །ཚུལ་ཁྲིམས་
རྒྱ་ཆེ་མི་དམིགས་པའི། །བླ་མེད་འབྲས་བུ་ཐོབ་པ་ནི། །ཅི་ཡང་མ་གྲུབ་མཚན་ཉིད་
འཛིན། །ཞེས་པ། ཚུལ་ཁྲིམས་རྒྱ་ཆེན་པོ་སྟེ་ཀུན་ལ་ཁྱབ་ལ། དམིགས་པ་མེད། དེ་ནི་
སྟོང་པའི་མི་དམིགས་རྒྱ་ཆེན་གྱིས་ཚུལ་ཁྲིམས་ཞེས་བྱ་བ་སྟེ། བསྲུང་བྱ་སྲུང་བྱེད་དང་
བའི་འབྲས་བུ་རྣམ་པར་མི་དམིགས་པས། ༼བསྲུང་བྱ་སྲུང་བྱེད་དང་འབྲས་བུ་རྣམ་
པར་མི་དམིགས་པས།༽ བདག་དང་སེམས་ཅན་ཐམས་ཅད་ལ་ཁྱབ་པར་གནས་པས།
ནི་ངང་ལ་



མཛོད་ལྷ་འགྲེལ།
165
ཐམས་ཅད་ཀྱིས་འཆལ་པའི་དྲི་མ་དག་ནས་དམིགས་པ་མེད་པའི་མཚན་ཉིད་འཛིན་པའོ།།
ད་ནི་བཟོད་པའི་རྣམ་པ་དྲུག་བསྟན་པ། །བཟོད་པ་དམ་པའི་མཆོག་ལྡན་
པས། །བླ་མེད་འབྲས་བུ་ཐོབ་པ་ནི། བྱུང་ཚོར་མེད་པའི་མཚན་ཉིད་འཛིན། །ཞེས་
པ། བཟོད་པ་ནི་བསྲན་ཏེ་བྱུང་ཚོར་མེད་པའོ། །དམ་པ་ནི་སྡོམ་པ་སྟེ། དེ་ལས་མི་
འདའ་བའོ། །དེ་ལྟར་གནས་ནས་མཆོག་གི་གོང་ན་མེད་པའོ། །དེ་ལ་ཡང་གསུམ་སྟེ།
སྡུག་བསྔལ་སྲན་འཛུགས་པའི་བཟོད་པ་དང་། འཁོར་བ་ལ་སྒྱུ་མར་ཤེས་པའི་བཟོད་
པ་དང་། བྱུང་ཚོར་ལ་སྲིད་པར་ཤེས་པའི་བཟོད་པ་དང་། དེ་ལ་སྡུག་བསྔལ་སྲན་
འཛུགས་པའི་བཟོད་པ་ནི། སྡུག་བསྔལ་གྱི་རྒྱུ་སེམས་ཅན་ཏེ། ཤེས་རབ་ཟབ་མོས་
དཔྱད་བརྟགས་པས། ལུས་སེམས་ཀྱི་རང་བཞིན་དུ་གནས། སེམས་ལ་རང་བཞིན་ཅི་
ཡང་མེད་པས། སྡུག་བསྔལ་གྱི་རྒྱུ་མ་རྙན་༼རྙེད༽པར་ཤེས་པ་ནི། སྡུག་བསྔལ་བསྲན་
ཚུགས་པའོ། །འཁོར་བ་སྒྱུ་མར་ཤེས་པའི་ཚུལ་ཡང་དེ་བཞིན་ནོ། །བྱུང་ཚོར་གྱི་རྣམ་
པ་ཡང་། བྱུང་ཡང་སེམས་ལས་བྱུང་ལ། ཚོར་བ་ཡང་སེམས་ཀྱིས་ཚོར་ཏེ། སེམས་
སེམས་ཉིད་དུ་ཤེས་པས། སེམས་ཉིད་ནམ་མཁའ་ལྟ་བུའི་རང་བཞིན་མེད་པས། བྱུང་
ཚོར་རང་བཞིན་དུ་གནས་པའོ། །དེ་ལྟར་དུ་བཟོད་ཅིང་བསྲན་ཚུགས་པས་ཏེ། རྣམ་
པ་གཅིག་ཏུ་འདི་ལྟར་ཏེ། བདག་གི་རྣམ་པ་དང་མིག་དང་སྙིང་འབྱིན་ཡང་། འབྱིན་
བྱེད་དེ་ཡང་སྒྱུ་མར་སྣང་ལ། འབྱིན་བྱ་བདག་ཀྱང་སྒྱུ་མར་སྣང་ལ། གཅོད་པའི་དབང་
པོ་ཡང་སྒྱུ་མར་སྣང་བས་ན། ན་ཚའི་སྡུག་བསྔལ་སྲན་ཚུགས་པའི་བཟོད་པའོ། །དེ་
བཞིན་འཁོར་བར་སྣང་བ་ཡང་སྒྱུ་མ་ལ། མི་བཟོད་པ་རྟོག་པ་ཡང་སྒྱུ་མ་སྟེ། ཐམས་
ཅད་སྒྱུ་མར་ཤེས་པས། འཁོར་བ་ལ་སྲན་ཚུགས་པས་བཟོད་པའོ། །བྱུང་ཚོར་ཡང་



it6
སངས་རྒྱས་གཡུང་དྲུང་བོན་གྱི་དཔེ་ཚོགས།
བདག་ལ་གནོད་འཚེ་བྱེད་པ་དང་། སྔོན་གྱི་ལན་ཆགས་ཡིན་པས་གཅལ་༼འཇལ
དགོས་ཏེ། དཔེར་ན་དེ་ལྟ་བུའི་བུ་ལོན་གཅལ་༼འཇལ༽དགོས་པའི་ཚུལ་ལྟ་བུའོ། །བསམ་
སྟེ་སྲན་ཚུགས་པའི་བཟོད་པའོ། །དེ་ལྟ་བས་ན། བཟོད་པ་ཆེན་པོ་དེ་ལྟ་བུ་གསུམ་གྱིས་
སྒོ་ནས་བཟོད་ཅིང་བསྲན་ཚུགས་པས། སྡུག་བསྔལ་ནི་འབྱུང་མི་འབྱུང་ལ། བྱུང་
ཡང་བྱུང་ཚོར་ལ་སྡུག་བསྔལ་མེད་པར་གནས་པ་ནི། བྱུང་ཚོར་མེད་པའི་བཟོད་པའི་
མཚན་ཉིད་འཛིན་པའོ། །དེ་ཡང་བཞི་སྟེ། བཟོད་པ་ཡིན་ལ་བླ་ན་མེད་པ་མ་ཡིན་པ་
ཡོད་དེ། དེ་ཅི་ལྟར་ཞེ་ན། བཟོད་པ་ནི་རྣམ་པ་གསུམ་པོ་ལ། །བསྲན་པས་བཟོད་པ་སྟེ།
བྱུང་དང་མ་བྱུང་དང་། ཚོར་དང་མ་ཚོར་གཉིས་མེད་པར། སེམས་ཉིད་ཡེ་ནས་སངས་
རྒྱས་ཏེ། བླ་ན་མེད་པར་མ་རྟོགས་པ་ནི། བཟོད་པ་ཡིན་ཡང་བླ་ན་མེད་པ་མ་ཡིན་པའོ། །
བླ་ན་མེད་པ་ཡིན་ཡང་བཟོད་པ་མ་ཡིན་པ་ནི། སེམས་ཡེ་ནས་སངས་རྒྱས་པར་དེའི་
བླ་འམ་གོང་ན་གང་ཡང་མེད་པ་ནི། བླ་ན་མེད་པ་ཡིན་ཡང་བཟོད་པ་མ་ཡིན་པའོ། །
གཉིས་ཀ་མ་ཡིན་པ་ནི། གང་ཟག་གིས་གཤེན་ཕལ་པ་རྣམས་ཏེ། བྱུང་ཚོར་གསུམ་ལ་
བཟོད་པ་ཡང་མ་ཡིན། བླ་མེད་ཆེན་པོ་རྟོགས་པ་ཡང་མ་ཡིན་པའོ། །གཉིས་ཀ་ཡིན་
པ་ཡང་ཡོད་དེ། སེམས་ཉིད་ཡེ་ནས་སངས་རྒྱས་ཏེ་བླ་ན་མེད་པ་རྟོགས་པས། བཟོད་
པའི་སྒོམ་གསུམ་ཀ་ལ་ཅི་མི་སྙོམས་༼སྙམ༽པ་གྱུར་པ་ནི། གཉིས་ཀ་དང་ལྡན་པ་
སྟེ། བཟོད་པའི་བླ་ན་མེད་པར་ཕྱིན་པའི་འབྲས་བུ་ཐོབ་པའོ། །བཟོད་པ་སྒོམ་པ་ཆེན་
པོ་ཡིས། བླ་མེད་འབྲས་བུ་ཐོབ་པ་སྟེ། སྲན་དང་ཆས་པའི་མཚན་ཉིད་འཛིན། །ཞེས་
པ། བཟོད་པ་ནི་སྲན་ལ་དཔའ་བ་ནི་ཚུགས་པ་སྟེ། དེ་ལྟ་བུའི་བཟོད་པ་གསུམ་ཚུགས་
པ་ནི་སྒོམ་པ་སྟེ། རྟོགས་པའི་ངང་ལས་ཅི་མི་སྙམ་པར་གནས་པ་ནི། བཟོད་པ་ཆེན་



I67
མཛོད་ལྷ་འགྲེལ།
པོའི་མཚན་ཉིད་དང་ལྡན་པའོ། །བཟོད་པ་ཡོངས་སུ་བསྒོམ་པ་ཡིས། །བླ་མེད་
འབྲས་བུ་ཐོབ་པ་ནི། །བདེ་ཚོར་ཀུན་དགའི་མཚན་ཉིད་འཛིན། །ཞེས་པ། བཟོད་པ་ནི་
རྣམ་པ་གང་ལ་ཡང་བཟོད་དེ། ཡོངས་ནི་བདག་ཀྱང་སྒོམ་ལ། གཞན་ནམ་ཡོངས་ཀྱང་
བཟོད་པ་སྒོམས་ཤིག་ཅེས་པའི་གདམས་ངག་གཏོང་བའོ། །དེ་ལྟ་བས་ན་བཟོད་པས་
བླ་ན་མེད་པའི་འབྲས་བུ་ཐོབ་པ་སྟེ། བཟོད་པ་ཆེན་པོ་སྲན་དང་ཆོས་པའི་མཚན་ཉིད་
འཛིན་པའོ། །བཟོད་པ་རབ་ཏུ་བསྒོམ་པ་ཡིས། །བླ་མེད་འབྲས་བུ་ཐོབ་པ་ནི། །དྲོད་དང་
ལྡན་པའི་མཚན་ཉིད་འཛིན། །ཞེས་པ། བཟོད་པ་ཡང་དང་ཡང་དུ་བསྒོམ་པས། སྲིན་
ཆེ་བས་རབ་ཏུ་གྱུར་པ་སྟེ། བླ་ན་མེད་པའི་འབྲས་བུ་ཐོབ་པར་བྱེད་པའི་རྒྱུ། བཟོད་
པ་བསྒོམ་པའི་དྲོད་དང་རྟགས་ཐོབ་པ་ནི། བཟོད་པ་དྲོད་དང་ལྡན་པས་མཚན་ཉིད་
འཛིན་པའོ། །བཟོད་པ་རྒྱ་ཆེན་བསྒོམ་པ་ཡིས། །བླ་མེད་འབྲས་བུ་ཐོབ་པ་ནི། །མཉམ་
ལ་མི་དམིགས་མཚན་ཉིད་འཛིན། །ཞེས་པ། བཟོད་པ་ནི་ཀུན་ལ་སྲན་པ་ཚུགས་པ་
སྟེ། རྒྱ་ཆེ་བ་ནི་ཐམས་ཅད་ལ་བསྒོམ་པ། བླ་ན་མེད་པའི་འབྲས་བུ་ཐོབ་པའི་གཞི་སྟེ།
ཐམས་ཅད་ཀུན་ལ་དམིགས་པ་མེད་པར་ཡང་དག་པའི་བསམ་གཏན་བསྒོམ་པས།
བཟོད་པ་རྒྱ་ཆེ་ལ་དམིགས་པ་མེད་པའི་འབྲས་མཉམ་པའི་མཚན་ཉིད་འཛིན་པའོ།།
ད་ནི་བརྩོན་འགྲུས་ཀྱི་མཚན་ཉིད་བསྟན་ཏེ། བརྩོན་འགྲུས་རང་བཞིན་དྲུག་
བསྟན་པ། བརྩོན་འགྲུས་དམ་པའི་མཆོག་ལྡན་པའི། །བླ་མེད་འབྲས་བུ་ཐོབ་པ་
ན། །བཏང་སྙོམས་མེད་པའི་མཚན་ཉིད་འཛིན། །ཞེས་པ། བརྩོན་པ་ནི་སེམས་འགྲུས་
པ་ནི་ལུས། དམ་པ་ནི་དམ་དུ་བཅས་པའི་སྡོམ་པ། མཆོག་བླའམ་གོང་ན་མེད་པ། ལྡན་
པ་ནི་དེ་ལྟ་བུ་དང་ལྡན་པའི་སྐྱེས་བུ་ལ་བྱའོ། །དེ་ལྟ་བུ་ལེ་ལོ་དང་བཏང་སྙོམས་ཀྱིས་



188
སངས་རྒྱས་གཡུང་དྲུང་བོན་གྱི་དཔེ་ཚོགས།
བརྩོན་པ་སྟེ། དོན་ལ་བརྩོན་ལ་སྦྱོར་བ་ལ་འགྲུས་པའོ། །དེ་ཡང་བདག་གི་དོན་ལ་
འགྲུས་ལ། གཞན་གྱི་དོན་ལ་འགྲུས་པ་དང་གཉིས་སོ། །བདག་དོན་ལ་འགྲུས་པ་ནི་
ལྷུན་གྱིས་གྲུབ་པར་བྱེད་ལ། གཞན་དོན་བརྩོན་པ་ནི་མཐར་ཕྱིན་པར་བྱེད་པའོ། །དེ་
དག་ཀྱང་དགེ་བ་ལས་གཞན་གྱིས་དཔེ་ཙམ་དུ་བས། སྡིག་པ་ལ་ནི་མ་ཡིན་ནོ། །དེ་
ལྟར་བརྩོན་འགྲུས་ཀྱི་བདག་དོན་གཞན་དོན་འགྲུབ་པ་ནི་མཆོག་སྟེ། བཏང་སྙོམས་
མེད་པའི་མཚན་ཉིད་འཛིན་པའོ། །དེ་ལ་དོན་གསུམ་སྟེ། འདི་དང་ཕྱི་མའི་དོན་ལ་
བརྩོན་ལ་འགྲུས་པ་དང་། བདག་དང་གཞན་གྱི་དོན་དུ་བརྩོན་ལ་འགྲུས་པ་དང་།
བསམ་པ་དང་སྤྱོད་པའི་དོན་དུ་བརྩོན་ལ་འགྲུས་པ་དང་གསུམ་མོ། །དེ་ལས་འདི་དང་
ཕྱི་མའི་དོན་བྱ་བ་ནི། འདིའི་དོན་དུ་ནི་མཐུན་འོང་སྟེ། བོན་གྱི་འཁོར་ལོ་བསྐོར་བ་
དང་། ཉན་བསམ་རྒྱ་ཆེར་བྱ་བ་དང་། བཤད་བྱ་དོན་གྲོལ་བྱ་བ་དང་། གསས་ཁང་སྐུ་
གདུང་བཞེངས་པ་དང་། འབྲི་དང་ཀློག་འདོན་བྱས་པ་དང་། མཆོད་བསྟོད་ལྷ་ཕྱག་
བཙལ་བ་དང་། བསྒོམ་བསྒྲུབ་ཟབ་མོ་བྱ་བའོ། །ཕྱི་མའི་དོན་ནི་དེ་ལྟར་བྱས་པས་
པ་ཅད་དོན་བསམ་པ་སེམས་ཉིད་ཀྱི་ངང་ལ་བཞག་པའོ། །ཕྱི་མའི་དོན་དུ་བསམ་
་འགྲུབ་སྟེ། དེ་དག་ལ་བརྩོན་ཞིང་འགྲུས་པའོ། །བདག་དང་གཞན་གྱི་དོན་དུ་འདི་
ལྟར་ཏེ། བདག་གི་དོན་དུ་རྟོགས་པར་བྱ་བ་དང་། གཞན་གྱི་དོན་དུ་མཁས་ཤིང་གྲོལ་
བར་བྱ་སྟེ། བདག་དོན་ནི་གྲུབ་པར་རྟོགས་ལ། གཞན་དོན་ནི་མཁས་གྲོལ་ལ། བསམ་
པ་དང་སྤྱོད་པ་ཡང་དེ་བཞིན་ཏེ། སྤྱོད་པས་སྤྱད་དོ་འཚལ་ཐམས་ཅད། བསམ་པས་
ཟིན་པར་བྱས་ལ། བསམ་པས་རྟོགས་པ་བཞིན་སྤྱད་པས་སྤྱོད་པར་བྱའོ། །དེ་ལྟ་བུའི་
དོན་ལས་གཞན་པའི་རྣམ་པ་ལ་བརྩོན་ཞིང་འགྲུས་པར་མ་གསུངས་སོ། །དེ་ལ་ཡང་
ཐམས་5



མཛོད་ལྷ་འགྲེལ།
189
བཞི་སྟེ། བརྩོན་འགྲུས་ཡིན་ལ་བླ་ན་མེད་པར་ཕྱིན་པ་མ་ཡིན་པ་ཡོད་དེ། དེ་ཅི་ལྟ་བུ་
ཞེ་ན། དགེ་སྤྱོད་རྣམ་པ་མཐའ་དག་ལ་བརྩོན་ཞིང་འགྲུས་ཏེ། བསམ་པས་མ་ཟིན་པ་ལྟ་
བུའོ། །བླ་མེད་ཡིན་ལ་བརྩོན་འགྲུས་མ་ཡིན་པ་ཡོད་དེ། ཐམས་ཅད་བརྩོལ་བ་མེད་པ་
ལྷུན་གྱིས་གྲུབ་པའི་དགོངས་པའོ། །གཉིས་ཀ་མ་ཡིན་པ་ཡོད་དེ། གང་ཟག་གི་གཤེན་
རབས་བོན་གྱི་རྗེས་འབྲང་ཙམ། གཉིས་ཀ་དང་མི་ལྡན་པའོ། །གཉིས་ཀ་དང་ལྡན་པ་
ཡང་ཡོད་དེ། སྤྱད་པའི་བརྩོན་འགྲུས་དཀར་ལ་དག་པས་ཐམས་ཅད་སྤྱོད་པ། སྤྱད་
དོ་འཚལ་ཐམས་ཅད་སེམས་ཉིད་ནམ་མཁའ་ལྟ་བུའོ། །ངང་ལ་གསལ་བ་ནི། བརྩོན་
འགྲུས་བླ་ན་མེད་པར་ཕྱིན་པའོ། །བརྩོན་འགྲུས་ཆེན་པོར་སྒོམ་པ་ཡི། །བླ་མེད་འབྲས་
བུ་ཐོབ་པ་ནི། །ཡོངས་སུ་གྲུབ་པའི་མཚན་ཉིད་འཛིན། །ཞེས་པ། བརྩོན་འགྲུས་གཉིས་
ལ་ཞུགས་ཀྱང་། ཆེད་༼ཚད༽མེད་པའི་བསམ
འི་བསམ་པ་ཆེན་པོ་སྟེ། དེ་ལ་རབ་ཏུ་གནས་ན།
གང་བརྩམ་ཆེན་པོར་འགྲུས་པས། བླ་མེད་འབྲས་བུ་ཐོབ་པ་སྟེ། ཡོངས་སུ་གྲུབ་པའི་
མཚན་ཉིད་འཛིན་པའོ། །བརྩོན་འགྲུས་ཡོངས་སུ་རྩོམ་པ་ཡིས། །བླ་མེད་འབྲས་བུ་
ཐོབ་པ་ནི། །ལྷུན་གྱིས་གྲུབ་པའི་མཚན་ཉིད་འཛིན། །ཞེས་པ། མ་བརྩལ་བར་ངང་གིས་
བྱ་བ་ཐམས་ཅད་འགྲུབ་པ་ནི། བརྩོན་འགྲུས་ཡོངས་སུ་བརྩམ་པ་ཞེས་བྱ་བ་སྟེ། བླ་ན་
མེད་པའི་འབྲས་བུ་ཐོབ་པར་བྱ་བའི་ཕྱིར། ངང་ངམ་རང་བཞིན་གྱིས་གྲུབ་པས། ལྷུན་
གྱིས་གྲུབ་པའི་མཚན་ཉིད་འཛིན་པའོ། །བརྩོན་འགྲུས་རབ་ཏུ་རྩོམ་པ་ཡིས། །བླ་མེད་
འབྲས་བུ་ཐོབ་པ་ནི། །མཐའ་རུ་ཕྱིན་པའི་མཚན་ཉིད་འཛིན། །ཞེས་པ། ས་གསུམ་པའི་
གཡུང་དྲུང་སེམས་དཔའ་རྣམས་ཀྱིས་བརྩོན་འགྲུས་ལྟ་བུ་རྩོམ་ཞེས་བྱ་སྟེ། མེ་མ་མུར་
གྱི་འོབས་ཆེན་པོ་བརྒལ་ནུས་པ་ལྟ་བུའི། བརྩོན་འགྲུས་རྩོམ་པ་ནི། མཐར་ཕྱིན་པའི་



190
སངས་རྒྱས་གཡུང་དྲུང་བོན་གྱི་དཔེ་ཚོགས།
བརྩོན་འགྲུས་ཀྱི་མཚན་ཉིད་འཛིན་ནོ། །བརྩོན་འགྲུས་རྩོམ་པ་ཆེན་པོ་ཡིས། །བླ་མེད་
འབྲས་བུ་ཐོབ་པ་ནི། །ཐོགས་མེད་ཀུན་རྟོགས་མཚན་ཉིད་འཛིན། །ཞེས་པ། བརྩོན་
འགྲུས་མཐར་ཕྱིན་པ་ནི། བདེར་གཤེགས་ལྷ་ཡི་བརྩོན་འགྲུས་ཏེ། དེས་འགྲོ་བའི་དོན་
ངང་ངམ་རང་བཞིན་གྱིས་འགྲུས་པའི་བརྩོན་འགྲུས་ཏེ། ཐོགས་པ་མེད་པས་ཕ་རོལ་གྱི་
དོན་ཀུན་ཅི་ལྟར་བྱ་བ་མཐར་ཕྱིན་པའི་མཚན་ཉིད་དོ། །བརྩོན་འགྲུས་རྒྱ་ཆེན་རྩོམ་པ་
ཡིས། བླ་མེད་འབྲས་བུ་ཐོབ་པ་ནི། །གྲུབ་ལ་མི་དམིགས་མཚན་ཉིད་འཛིན། །ཞེས་པ།
བརྩོན་འགྲུས་ཀྱི་བྱ་བ་ཐམས་ཅད་མ་ལུས་པར་འགྲུབ་ལ་མི་དམིགས་པ་ནི། བརྩོན་
འགྲུས་རྒྱ་ཆེ་ལ་དམིགས་པ་མེད་པ་སྟེ། དེས་བླ་ན་མེད་པའི་འབྲས་ཐོབ་པར་བྱ་བའི་
ཕྱིར། དེ་ནི་བྱ་བརྩལ་གྱིས་འགྲུབ་པའི་ངོ་བོ་ཡང་མེད་པ་སྟེ། བརྩོན་འགྲུས་ལ་འགྲུས་
པ་ཉིད་མི་དམིགས་པའི་འགྲུས་པའི་མཚན་ཉིད་འཛིན་པའོ།།
ད་ནི་བསམ་གཏན་གྱི་མཚན་ཉིད་བསྟན་ཏེ། བསམ་གཏན་རྣམ་པ་དྲུག་བསྟན་
པ། བསམ་གཏན་ལྡན་པའི་མཆོག་ལྡན་པས། བླ་མེད་འབྲས་བུ་ཐོབ་པ་ནི། །གཡོ་རྩོལ་
མེད་པའི་མཚན་ཉིད་འཛིན། །ཞེས་པ། བསམ་པ་ནི་སེམས། གཏན་པ་ནི་མ་ཡེངས་ལ་
མི་འགྲུས་པ། དམ་པའི་བརྟན་ལ་མི་འགྱུར་གསལ་བ་དམ་པ་སྟེ། མཆོག་གོང་ན་མེད་
པའོ། །ལྡན་པ་ནི་དངོས་སུ་ཏིང་འཛིན་དང་ལྡན་པའོ། །དེ་ལ་གཉིས་ཏེ། དམིགས་པ་
དང་བཅས་པ་དང་། གཡོ་རྩོལ་དམིགས་པ་མེད་པའོ། །འཇིག་རྟེན་པའི་བསམ་གཏན་
ནི་གཡོ་རྩོལ་དང་བཅས་པ་ཡིན་ལ། འཇིག་པ་དང་རྟེན་པ་ལ། མི་གནས་པ་ནི་འཇིག་
རྟེན་ལས་འདས་པ་སྟེ། དེས་བླ་ན་མེད་པ་གྲུབ་པའི་ཕྱིར། གཡོ་རྩོལ་ཅིར་ཡང་མེད་
པའི་མཚན་ཉིད་འཛིན་པའོ། །དེ་ལ་ཡང་བཞི་སྟེ། བསམ་གཏན་ཡིན་ཡང་བླ་ན་མེད་



མཛོད་ལྷ་འགྲེལ།
191
པར་ཕྱིན་པ་མ་ཡིན་པ་ཡང་ཡོད་དེ། ཅི་ལྟ་བུ་ཞེ་ན། འཇིག་རྟེན་པའམ། བླ་ན་མེད་
པར་ཕྱིན་པ་ཡང་བསམ་གཏན་མ་ཡིན་པ་ཡང་ཡོད་དེ། གཡོ་རྩོལ་དང་རྟོག་པ་མེད་
པ་སྟེ། འདས་པའི་བསམ་གཏན་ནོ། །གཉིས་ཀ་མ་ཡིན་པ་ཡོད་དེ། གང་ཟག་གཤེན་
རབས་རྗེས་སུ་འབྲེང་པོ་ཙམ་གྱིས་བསམ་པ་སྟེ། གཉིས་ཀ་མ་ཡིན་པའོ། །གཉིས་ཀ་
དང་ལྡན་པ་ཡང་ཡོད་དེ། ཐུན་མོང་དུ་ཞི་གནས་ཀྱི་སེམས་འཛིན་ལ། ཁྱད་པར་སངས་
རྒྱས་ཀྱི་དགོངས་པ་དང་ལྡན་པའོ། །བསམ་གཏན་དག་ལ་གནས་པ་ཡིན། །བླ་མེད་
འབྲས་བུ་ཐོབ་པ་ནི། རྣམ་པར་མི་འཁྲུག་པའི་མཚན་ཉིད་འཛིན། །ཞེས་པ། བསམ་
གཏན་དག་པ་ལ་རབ་ཏུ་ཞུགས་པ་ནི། ངེས་དོན་ལ་འཁྲུག་པ་མེད་པ་སྟེ། བླ་མེད་
འབྲས་བུ་ཐོབ་པར་བྱ་བའི་ཕྱིར། བསམ་པ་གང་གི་རྣམ་པ་ལ་མི་འཁྲུལ་བའི་མཚན་
ཉིད་འཛིན་པའོ། །བསམ་གཏན་ཡོངས་སུ་གནས་པ་ཡིས། །བླ་མེད་འབྲས་བུ་ཐོབ་པ་
ནི། །འགྱུར་ལྡོག་མེད་པའི་མཚན་ཉིད་འཛིན། །ཞེས་པ། བསམ་གཏན་གྱི་རང་བཞིན་
མཐར་ཕྱིན་པ་ནི། ཡོངས་སུ་གནས་པ་སྟེ། མ་ཕྱིན་ན་འགྱུར་ཞིང་ལྡོག་སྟེ་མ་ངེས་
པའོ། །བླ་ན་མེད་པར་ཐོབ་པར་བྱ་བའི་ཕྱིར། འགྱུར་ལྡོག་མེད་པའི་མཚན་ཉིད་འཛིན་
པའོ། །བསམ་གཏན་རབ་ཏུ་གནས་པ་ཡིས། །བླ་མེད་འབྲས་བུ་ཐོབ་པ་ནི། །གཡེངས་པ་མེད་
པའི་མཚན་ཉིད་འཛིན། །ཞེས་པ། འབྲིང་ངམ་ཐ་མ་མ་ཡིན་ཏེ། རབ་བམ་ཁྱད་དུ་གྱུར་
པ་སྟེ། དེས་བླ་མེད་འབྲས་བུ་ཐོབ་པར་བྱ་བའི་ཕྱིར། གང་ལ་ཡང་རབ་ཏུ་གཡེངས་
པ་མེད་པའི་མཚན་ཉིད་འཛིན་པའོ། །བསམ་གཏན་གནས་པ་ཆེན་པོ་ཡིས། བླ་མེད་
འབྲས་བུ་ཐོབ་པ་ནི། ཅི་ཡང་མ་གྲུབ་མཚན་ཉིད་འཛིན། ཅི་ལང་༼ལའང༽ གང་ལ་
ཡང་བསམ་དུ་མེད་པའི་ངང་ལ་གནས་པ་ནི། གནས་པ་ཆེན་པོ་སྟེ། །ཅི་ཡང་མི་འཁྲུག་



i92
སངས་རྒྱས་གཡུང་དྲུང་བོན་གྱི་དཔེ་ཚོགས།
མཚན་ཉིད་འཛིན། །ཞེས་པ། བསམ་གཏན་ལ་དངོས་པོ་དང་མཚན་མ་མེད་པ་སྟེ།
བསམ་པར་བྱ་བ་དང་བསམ་པར་བྱེད་པ་དང་བསམ་པ་ལ་ཡང་དངོས་སུ་མ་གྲུབ་ཅིང་
གྲུབ་པ་མེད་པ་སྟེ། དེས་བླ་ན་མེད་པའི་འབྲས་བུ་ཐོབ་པར་བྱ་བའི་ཕྱིར། ཅི་ཡང་མི་
འཁྲུག་པའི་མཚན་ཉིད་འཛིན་པའོ།།
ད་ནི་སྟོབས་ཀྱི་མཚན་ཉིད་དྲུག་བསྟན་ཏེ། སྟོབས་ཀྱི་རྣམ་པ་དྲུག་བསྟན་པ།
སྟོབས་ཆེན་དམ་པས་མཆོག་ལྡན་པས། །བླ་མེད་འབྲས་བུ་ཐོབ་པ་ནི། །ཐམས་ཅད་
གྲུབ་པའི་མཚན་ཉིད་འཛིན། །ཞེས་པ། སེམས་སྟོབས་དང་ལྡན་པས་སྟོབས། ཡེ་ཤེས་
ཆེན་པོ་དང་ལྡན་པས་ཆེན། ངེས་པའི་དོན་དང་ལྡན་པས་དམ་པ། མཆོག་གོང་ན་མེད་
པ། ལྡན་པ་དེའི་མཚན་ཉིད་དོ། ཞེས་དེ་བས་ན་དག་པའི་ལས་དང་བྱ་བརྩལ་ཐམས་
ཅད་མ་ནུས་མ་གྲུབ་པ་མེད་པར་གྲུབ་པ་ཆེན་པོར་གྱུར་པ་ནི་སྟོབས་ཆེན་པོ། དེ་ཡང་
སྟོབས་ཆེན་པོ་ལྔ་གྲུབ་པས། དོན་ཐམས་ཅད་སྟོབས་ལྔས་འགྲུབ་པའོ། །དེས་བླ་མེད་
འབྲས་བུ་ཐོབ་པར་བྱ་བའི་ཕྱིར། བྱ་བ་ཐམས་ཅད་སྟོབས་ཀྱིས་འགྲུབ་པའི་མཚན་ཉིད་
འཛིན་པའོ། །སྟོབས་ཆེན་པོ་ལྔ་སྟེ། ཤེས་རབ་ཀྱི་སྟོབས་དང་། བློ་ཡི་སྟོབས་དང་། ཏིང་
འཛིན་གྱི་སྟོབས་དང་། ཡེ་ཤེས་ཀྱི་སྟོབས་དང་། མཐུ་རྩལ་ཆེན་པོའི་སྟོབས་དང་ལྔའོ། །ཡེ་
ཤེས་ཀྱི་སྟོབས་ནི་སེམས་སྟོབས་ཏེ། སྟོབས་ཐམས་ཅད་ཀྱི་རྩ་བའོ། །བློ་སྟོབས་ནི། ཐ་
སྙད་ཐམས་ཅད་མཁྱེན་པའི་སྟོབས་སོ། །ཏིང་འཛིན་གྱི་སྟོབས་ནི་བྱེ་བྲག་བརྒྱ་བཅུ་
མཁྱེན་པའི་སྟོབས་སོ། །ཡེ་ཤེས་ཀྱི་སྟོབས་ནི། རྩ་བ་ལྔ་ལ་སོགས་ཏེ། ཡེ་ཤེས་ཐམས་
ཅད་གསལ་བའི་སྟོབས་སོ། །མཐུ་རྩལ་ཆེན་པོའི་སྟོབས་ནི། རྩ་བ་མ་རིག་པ་ལས།
གཉིས་དང་གསུམ་དང་ལྔ་དང་། དྲུག་ཅུ་རྩ་གཉིས་དང་། བརྒྱ་རྩ་བརྒྱད་དང་། སྟོང་རྩ་



194
མཛོད་ལྷ་འགྲེལ།
བརྒྱད་དང་། བརྒྱད་ཁྲི་བཞི་སྟོང་ལ་སོགས་པའི་ཉོན་མོངས་པ། ཐམས་ཅད་རིག་པའི་
ཡེ་ཤེས་ལས། གཉིས་དང་གསུམ་དང་ལྔ་དང་། དྲུག་ཅུ་རྩ་གཉིས་དང་། བརྒྱ་རྩ་བརྒྱད།
སྟོང་རྩ་བརྒྱད། བོན་གྱི་སྒོ་མོ་བརྒྱད་ཁྲི་བཞི་སྟོང་གིས་སྟོབས་ཆེན་པོ་འདུལ་བ་ཡིན་
ནོ། །དེ་ལ་ཡང་བཞི་སྟེ། སྟོབས་ཡིན་ལ་བླ་ན་མེད་པར་ཕྱིན་པ་མ་ཡིན་པ་ཡང་ཡོད་དེ།
ཅི་ལྟ་བུ་ཞེ་ན། འཇིག་རྟེན་པའི་སྟོབས་ཀྱང་སྟོབས་ཡིན་ཡང་། འཁོར་བ་དང་མྱ་ངན་
ལས་འདས་མི་ནུས་པས། བླ་ན་མེད་པར་ཕྱིན་པའི་སྟོབས་མ་ཡིན་ནོ། །བླ་ན་མེད་པར་
ཕྱིན་པ་ཡིན་ཡང་། སྟོབས་མ་ཡིན་པ་ནི། བྱང་ཆུབ་ཀྱི་སེམས་ཅི་བཞིན་མའི་ངང་ལ་
ལྷན་ནེ་གནས་པ། བླ་ན་མེད་པ་ཡིན་ཡང་། སྟོབས་ཅི་ཡང་མེད་པའི་སྟོབས་མ་
ཡིན་ནོ། །ཞེས་གནས་སོ། །གཉིས་ཀ་མ་ཡིན་པ་ནི། གང་ཟག་གཤེན་པོ་ལྟར་སྣང་སྟེ།
གང་ཡང་མ་ཡིན་པའོ། །གང་ཡང་ཡིན་པ་ནི། ཐབས་ཐུགས་རྗེའི་སྟོབས་ལྔའམ་བཅུ་
གསུམ་དུ་ཡང་ལྡན་ལ། འཁོར་བ་ལྟར་སྣང་བོན་ཉིད་དུ་ཡེ་ཤེས་པས། མྱ་ངན་སྡུག་
བསྔལ་ལས་འདས་པར་མཁྱེན་པས། བླ་ན་མེད་པར་ཕྱིན་པའི་སྟོབས་སོ། །སྟོབས་ཀྱི་
བླ་ན་མེད་པར་ཕྱིན་པའི་སྟོབས་ཏེ། དེ་བཞིན་སྟོབས་དང་ལྡན་པ་ཡི། །བླ་མེད་འབྲས་
བུ་ཐོབ་པ་ནི། །རྩོལ་མེད་གྲུབ་པའི་མཚན་ཉིད་འཛིན། །ཞེས་པ། དེ་བཞིན་གཤེགས་
པའི་སྟོབས་དང་ལྡན་པའི། ཕ་རོལ་གྱི་དགྲ་བགེགས་ལ་སོགས་པའི་ཉོན་མོངས་པས་
མི་ཚུགས་པས། བླ་མེད་འབྲས་བུ་སྒྲུབ་པའི་ཕྱིར། བྱ་བརྩལ་མེད་པའི་མཚན་ཉིད་
འཛིན་པའོ། །སྟོབས་དང་ཡོངས་སུ་ལྡན་པ་ཡིས། །བླ་མེད་འབྲས་བུ་ཐོབ་པ་ནི། །བྱ་བ་
གྲུབ་པའི་མཚན་ཉིད་འཛིན། །ཞེས་པ། གོང་གི་སྟོབས་དང་ཡེ་ནས་ལྡན་པའི། འགྲོ་
བའི་དོན་གྲུབ་པའི་བྱ་བ་ཐམས་ཅད་བསམ་པ་ཡིད་བཞིན་གྲུབ་པའི་མཚན་ཉིད་



194
སངས་རྒྱས་གཡུང་དྲུང་བོན་གྱི་དཔེ་ཚོགས།
འཛིན་པའོ། །སྟོབས་དང་རབ་ཏུ་ལྡན་པ་ཡིས། །བླ་མེད་འབྲས་བུ་ཐོབ་པ་ནི། །ཡིད་
བཞིན་སྤྲུལ་པའི་མཚན་ཉིད་འཛིན། །ཞེས་པ། འབྲིང་དང་ཐ་མ་ཡིན་པའི་སྟོབས་
ནི་རབ་སྟེ། འགྲོ་བའི་དོན་རྩེར་ཆིབས་པས་སྟོབས་དང་ལྡན་པས། བླ་མེད་ཐོབ་པར་
བྱ་བའི་ཕྱིར། བསམ་པ་ཡིད་བཞིན་གྲུབ་པའི་མཚན་ཉིད་འཛིན་པའོ། །སྟོབས་དང་
ལྡན་པ་ཆེན་པོ་ཡིས། །བླ་མེད་འབྲས་བུ་སྒྲུབ་པ་ནི། །ལྷུན་གྱིས་གྲུབ་པའི་མཚན་
ཉིད་འཛིན། །ཞེས་པ། སེམས་ཅན་གྱིས་སྟོབས་ནི་ཆུང་བ་སྟེ། སངས་རྒྱས་བླ་མེད་
ཀྱི་སྟོབས་ནི་ཆེན་པོ་སྟེ། ལྷུན་གྱིས་གྲུབ་པས། དེ་བླ་མེད་ཐོབ་པར་བྱ་བའི་ཕྱིར། ལྷུན་
འགྲུབ་སྟོབས་ཀྱི་མཚན་ཉིད་འཛིན་ནོ། །སྟོབས་ནི་ཀུན་འགྲུབ་རྒྱ་ཆེན་གྱིས། །བླ་མེད་
འབྲས་བུ་ཐོབ་པ་ནི། །དོན་ལ་དམིགས་མེད་མཚན་ཉིད་འཛིན། །ཞེས་པ། ཀུན་མི་
འགྲུབ་པ་སེམས་ཅན་གྱི་སྟོབས་ཏེ། སངས་རྒྱས་བླ་མེད་ཀྱི་སྟོབས་ཀྱིས་བདག་གཞན་
གཉིས་སུ་མེད་པའི་དོན་ཀུན་མ་ལུས་པར་འགྲུབ་པར་རྒྱ་ཆེ་སྟེ། དེ་དག་ཀྱང་དོན་ཡེ་
ནས་དམིགས་སུ་མེད་པ་ཡིས། བླ་མེད་ཐོབ་པར་བྱ་བའི་ཕྱིར། དམིགས་སུ་མེད་པའི་
མཚན་ཉིད་འཛིན་པའོ། །མཚན་ཉིད་ཅེས་པ་ནི་རང་གི་རང་བཞིན་གྱིས་དོན་དེ་ལ་
མི་འདའ་ཞིང་མི་གཏོང་པས་མཚན་ཉིད་འཛིན་ཞེས་བྱ་བའོ།།
ད་ནི་སྙིང་རྗེའི་མཚན་ཉིད་བསྟན་ཏེ། སྙིང་རྗེའི་རྣམ་པ་དྲུག་བསྟན་པ། སྙིང་
རྗེའི་དམ་པའི་མཆོག་ལྡན་པས། །བླ་མེད་འབྲས་བུ་གྲུབ་པ་ནི། །ཉོན་མོངས་མེད་པའི་
མཚན་ཉིད་འཛིན། །ཞེས་པ། སྙིང་ནི་དྲན་པའི་གཞི་མ་སྟེ། རྗེ་བ་ནི་དྲན་པ་ཉོན་
མོངས་པའོ། །དམ་པ་ནི་སངས་རྒྱས་ཀྱི་ཐུགས་དམ་པ་སྟེ། མཆོག་ནི་ཐུགས་དམ་པའི་
ཐུགས་རྗེ་བརྩེ་གདུང་ཆེ་བའི་མཆོག་དེའི་རང་བཞིན་ཡེ་ནས་ལྡན་པའོ། །དེ་ལྟ་བུ་



15
མཛོད་ལྷ་འགྲེལ།
ལ་དོན་གཉིས་ཏེ། སྙིང་རྗེ་དང་ལྡན་པ་དང་། སྙིང་རྗེ་ཆེན་པོ་དང་ལྡན་པའོ། །སྙིང་རྗེ་དང་
ལྡན་པ་ནི། གང་སྡུག་ཅིང་བསྔལ་བ་དེ་ལ་བདེ་བས་ཕན་པས་བདེ་བར་བྱེད་པའོ། །སྙིང་རྗེ་
ཆེན་པོ་ནི། ཁམས་གསུམ་སེམས་ཅན་ཐམས་ཅད་སྡུག་བསྔལ་དང་བྲལ་བར་བྱེད་
པས་སྙིང་རྗེ་ཆེན་པོའོ། །རྣམ་པ་གཅིག་ཏུ་སྙིང་རྗེ་ནི་གསུམ་སྟེ། ཚད་ཡོད་པ་དང་ཚད་
མེད་པ་དང་། བླ་ན་མེད་པའོ། །ཚད་ཡོད་པ་ནི་སྙིང་རྗེ་ཙམ་ལ་དགོངས་པའོ། །ཚད་
མེད་པ་ནི་དེ་ལས་ཀྱང་ཐར་པ་ཐོབ་པར་བྱེད་པའོ། །བླ་ན་མེད་པའི་སྙིང་རྗེ་ནི། རྗེ་མི་
རྗེ་གཉིས་སུ་མེད་དེ་ཡེ་ནས་སངས་རྒྱས་ངང་དུ་ཟློག་པ་ནི། སྙིང་རྗེའི་བླ་ན་མེད་པ་
ཕྱིན་པའོ། །དེ་ལ་སྙིང་རྗེ་ལ་བཞི་སྟེ། སྙིང་རྗེ་ཡིན་ལ་བླ་ན་མེད་པར་ཕྱིན་པ་མ་ཡིན་
པ་ཡང་ཡོད་དོ། །ཅི་ལྟ་བུ་ཞེ་ན། སེམས་སྡུག་བསྔལ་གང་གི་ཚ་བས་ཉེས་པ་ལ། བྱམས་
བརྩེ་བྱེད་པ་ནི། སངས་རྒྱས་ཀྱི་དགོངས་པ་ནམ་མཁའ་དང་འདྲ་བ་དང་མི་ལྡན་
པས། བླ་ན་མེད་པར་ཕྱིན་པ་ཡང་མ་ཡིན་ནོ། །བླ་ན་མེད་པ་དང་ལྡན་ལ། སྙིང་རྗེ་དང་
མི་ལྡན་པ་ཡང་ཡོད་དེ། ཡེ་རྟོགས་ཆེན་པོར་གྱུར་པས། སེམས་ཅན་ཐམས་ཅད་ཡེ་
ནས་སངས་རྒྱས་ཀྱི་ཞིང་ཁམས་སུ་གནས་པས། སྙིང་རྗེ་བར་མ་རྟོགས་པའོ། །གཉིས་
ཀ་དང་མི་ལྡན་པ་ཡང་ཡོད་དེ། གང་ཟག་གི་གཤེན་རབས་གཡུང་དྲུང་གི་རྗེས་སུ་
འབྲེང་ཙམ། གོ་བ་དང་རྟོགས་པ་མེད་པ་རྣམས་ནི། གང་དང་ཡང་མི་ལྡན་པ་དེ་ལྟ་
བུ་ཡང་ཡོད་དོ། །གཉིས་ཀ་དང་ལྡན་པ་ཡང་ཡོད་དོ། །སྐྱེས་བུ་ཐུགས་རྗེ་དང་རྟོགས་
པར་ལྡན་པས། ཐུགས་རྗེ་ནི་སྡུག་བསྔལ་གྱི་ཚ་བས་ཉན་༼ཉེས༽པ་རྣམས་ལ་བྱམས་
མགོན་བྱེད་ལ། རྟོགས་ཆེན་གྱི་དགོངས་པས་བླ་མེད་ཡེ་ཤེས་ས་ལ་འཁོད་པར་བྱེད་
པས། གཉིས་ཀ་དང་ལྡན་པའོ། །དེ་བཞིན་སྙིང་རྗེ་བསྐྱེད་པ་ཡིས། །བླ་མེད་འབྲས་བུ་



196
སངས་རྒྱས་གཡུང་དྲུང་བོན་གྱི་དཔེ་ཚོགས།
ཐོབ་པ་ནི། །བདག་ཕྱོགས་མེད་པའི་མཚན་ཉིད་འཛིན། །ཞེས་པ། དེ་བཞིན་ནི་གོང་
བཞིན་ཏེ། སྙིང་རྗེ་བ་ཐམས་ཅད་དོན་ལ་སྦྱར་བ་བཞིན་དུ། སྙིང་རྗེ་ཀུན་ལ་ཁྱབ་པར་
བསྐྱེད་པས། དགྲ་ཟུན་ཉེ་རིང་དང་བྱམས་སྡང་དུ་མ་ཕྱེ་བ་ནི། བདག་ཕྱོགས་མེད་པ་
སྟེ། དེས་བླ་མེད་འབྲས་བུ་ཐོབ་པར་བྱ་བའི་ཕྱིར། བདག་ཕྱོགས་མེད་པའི་མཚན་ཉིད་
དོ། །ཡང་ན་དེ་བཞིན་ནི་སེམས་ཅན་སྡུག་བསྔལ་བ་དང་བྲལ་བར་བྱས་པ་དེ་བཞིན་
དུ། ཀུན་རྫོབ་ཏུ་ཡང་ཕྱོགས་དང་རིས་སུ་མེད་པ་ཀུན་ཏུ་སྙིང་རྗེ་བྱས་པའོ། །སྙིང་རྗེ་
ཡོངས་སུ་བསྐྱེད་པ་ཡིས། །བླ་མེད་འབྲས་བུ་ཐོབ་པ་ནི། །ཀུན་ལ་སྙོམས་པའི་མཚན་
ཉིད་འཛིན། །ཞེས་པ། ཡོངས་ལ་ཐུགས་རྗེ་ཁྱབ་པ་སྟེ། ཀུན་ལ་སྙིང་རྗེ་ཆེར་བསྐྱེད་
པའོ། །འབྱེད་པ་ལྟ་བུ་ནི་མ་ཡིན་ནོ། །དེས་བླ་མེད་འབྲས་བུ་ཐོབ་བྱའི་ཕྱིར། ཀུན་ནམ་
ཡོངས་ལ་མཉམ་སྙོམས་མཚན་ཉིད་འཛིན་པའོ། །སྙིང་རྗེ་རབ་ཏུ་བསྐྱེད་པ་སྟེ། །བླ་
མེད་འབྲས་བུ་ཐོབ་པ་ནི། །དཔག་ཏུ་མེད་པའི་མཚན་ཉིད་འཛིན། །ཞེས་པ། ཆེད་དུ་
དགོངས་པ་ནི་རབ་ཏུ་བསྐྱེད་པ་སྟེ། འགྲོ་བའི་དོན་ལ་རབ་ཏུ་དགོངས་པ་ནི། རང་
གི་ཤ་ཡང་གཏོང་ཕོད་པ་ཙམ་ཡོད་པ་ནི། རབ་ཏུ་རྒྱ་ཆེ་བས་དཔག་ཏུ་མེད་པ་དང་།
བསོད་ནམས་རྒྱ་ཆེ་དཔག་ཏུ་མེད་པའི་མཚན་ཉིད་འཛིན་པའོ། །སྙིང་རྗེ་བསྐྱེད་པ་
ཆེན་པོ་ཡིས། །བླ་མེད་འབྲས་བུ་ཐོབ་པ་ནི། །བཏང་སྙོམས་ལྡན་པའི་མཚན་ཉིད་
འཛིན། །ཞེས་པ། བདེར་གཤེགས་ཀྱི་སྙིང་རྗེ་ལྟ་བུ་ཡིན། དོན་ཡང་དག་པ་དགོངས་
པ་ནི། སྙིང་རྗེ་ཆེན་པོ་སྟེ། དེ་ལྟ་བུ་ཐུགས་ལ་སྐྱེ་བ་ནི་སྐྱེ་བ་སྟེ། ཉེ་རིང་གཉིས་སུ་མི་
སེམས་པར་བཏང་ནས། ཉེ་རིང་བྱམས་སྡང་མེད་པར་སྙོམས་པ་ནི། བཏང་སྙོམས་ཏེ།
དེས་བླ་ན་མེད་པ་ཐོབ་པར་འདོད་པས། བཏང་སྙོམས་ལྡན་པའི་མཚན་ཉིད་འཛིན་



མཛོད་ལྷ་འགྲེལ།
197
པའོ། །སྙིང་རྗེ་རྒྱ་ཆེན་བསྐྱེད་པ་ཡིས། །བླ་མེད་འབྲས་བུ་ཐོབ་པ་ནི། །མི་དམིགས་པ་
ཡི་མཚན་ཉིད་འཛིན། །ཞེས་པ། སྙིང་རྗེ་རྒྱ་ཆེན་བསྐྱེད་པ་ནི། བདག་བཏང་བ་མི་
དམིགས། གཞན་ལེན་པ་མི་དམིགས། བཏང་བ་མི་དམིགས་པ་ནི། བཏང་བའི་འབྲས་
བུ་མི་དམིགས་པ་སྟེ། ཐམས་ཅད་ཀྱང་མི་དམིགས་པའི་ངང་ལ་གནས་པ་ནི། མི་
དམིགས་སྙིང་རྗེ་རྒྱ་ཆེན་མཚན་ཉིད་འཛིན་པའོ། །མཉམ་ཞེས་བྱ་བ་ནི། གསུམ་སྟེ།
དོན་མཉམ་པ་དང་། ཡུལ་མཉམ་པ་དང་། འབྲས་བུ་མཉམ་པ་དང་། དོན་མཉམ་པ་ནི་
ཐམས་ཅད་མི་དམིགས་པར་མཉམ་པའོ། །ཡུལ་མཉམ་པ་ནི་མི་དམིགས་པའི་སེམས་
ཅན་མཉམ་པའོ། །འབྲས་བུ་མཉམ་པ་ནི་ཐམས་ཅད་དོན་དམ་པར་གཅིག་པས་འབྲས་
བུ་སངས་རྒྱས་ཀྱི་ས་ལ་མཉམ་པའོ།།
ད་ནི་སྨོན་ལམ་གྱི་མཚན་ཉིད་བསྟན་པར་བྱ་སྟེ། སྨོན་ལམ་རྣམ་པ་དྲུག་བསྟན་
པ། སྨོན་ལམ་དམ་པ་མཆོག་ལྡན་པས། །བླ་མེད་འབྲས་བུ་ཐོབ་པ་ནི། །རེ་དོགས་མེད་
པའི་མཚན་ཉིད་འཛིན། །ཞེས་པ། འདུན་པ་བཟང་པོའི་དོན་གྱི་སྨོན་པ་ལ། བརྗོད་པ་
ནི་ཚིག་གི་སྨོན་པའོ། །དེ་ལ་བརྟེན་ནས་འགྲོ་བའི་ལམ་ཞེས་བྱའོ། །དམ་པ་ནི་ངེས་པ་
ཁོ་ནའོ། །མཆོག་གོང་ན་མེད་པའོ། །ལྡན་པ་ནི་དེ་དང་རབ་ཏུ་ལྡན་པའོ། །གང་ཐོབ་
པར་འདོད་པ་ལ་རེ་དོགས་མེད་པའོ། །དེ་ལ་བདག་ཉིད་ཐར་པ་ཐོབ་པར་སྨོན་པ་དང་།
སྲིད་གསུམ་ཐར་པ་ཐོབ་པར་སྨོན་པ་དང་། གཉིས་མེད་ངང་ལ་བཞག་པ་དང་གསུམ་
མོ། །དེ་ལ་བདག་གི་དོན་དུ་སྨོན་པ་ནི། བདག་ཉིད་ཁོ་ན་སངས་རྒྱས་པར་འདོད་པས་
སྨོན་པའོ། །སྲིད་གསུམ་གྱི་སྨོན་པ་ནི། སྲིད་པ་གསུམ་གྱི་སེམས་ཅན་ཐམས་ཅད་
སངས་རྒྱས་པར་སྨོན་པའོ། །མཉམ་པ་ཆེན་པོའི་སྨོན་པའོ། །ཡེ་ནས་ཐམས་ཅད་སངས་



18
སངས་རྒྱས་གཡུང་དྲུང་བོན་གྱི་དཔེ་ཚོགས།
རྒྱས་ཡིན་པས། སྨོན་པ་གདབ་ཏུ་མེད་དེ། མཉམ་པའི་ངང་ལ་གནས་པའོ། །ཡང་ན་
སྨོན་པ་མཐར་ཕྱིན་པའི་སྨོན་ལམ་ནི། གཡུང་དྲུང་སེམས་དཔའི་སྨོན་ལམ་སྟེ། བདག་
དང་མཐའ་ཡས་པ་ཐམས་ཅད་སངས་རྒྱས་པར་གྱུར་ཅིག ཅེས་སྨོན་ལམ་འདེབས་
པའོ། །ཡང་དག་པའི་སྨོན་ལམ་ནི། རེ་འཇོག་མེད་པར་ངང་ལ་གནས་པ་ནི། ཡང་དག་
པའི་སྨོན་ལམ་མོ། །དེ་ལ་ཡང་བཞི་སྟེ། སྨོན་པ་ཡིན་ལ་བླ་ན་མེད་པར་ཕྱིན་པ་མ་ཡིན་
པ་ཡང་ཡོད་དེ། །ཅི་ལྟར་ཞེ་ན། སྨོན་ལམ་ནི་སེམས་ཅན་གྱི་རྟོག་པ་ཆུང་བས་བཏབ་
པ་ནི་སྨོན་པ་ཡིན་ལ། བླ་ན་མེད་པ་མ་ཡིན་ནོ། །བླ་ན་མེད་པར་ཕྱིན་པ་ཡིན་ལ། སྨོན་
པ་བཏབ་པ་མ་ཡིན་པ་ནི། རྟོགས་ཆེན་གྱི་ཐུགས་རྗེའམ་བདེར་གཤེགས་ཀྱི་དགོངས་
པ་བླ་ན་མེད་པར་ཕྱིན་པ་ཡིན་ཏེ། ཚིག་ཙམ་མ་ཡིན་ནོ། །གཉིས་ཀ་མ་ཡིན་པ་ཡང་
ཡོད་དེ། གང་ཟག་གི་གཤེན་པོ་སྒོར་ཞུགས་ཙམ་ན། གོ་རྟོགས་མེད་པས་ཏེ། གོ་བ་མེད་
པས་སྨོན་ལམ་ཕྱི་ནང་གང་གིས་ཀྱང་འདེབས་མི་ཤེས། རྟོགས་པ་མེད་པས་བླ་ན་མེད་
པའི་དགོངས་པ་ཡང་མེད་པའོ། །ཡེ་ཤེས་ཀྱི་དགོངས་སྤྱོད་ཆེན་པོ་དང་ལྡན་པས། བླ་
ན་མེད་པར་ཕྱིན་པའི་འབྲས་བུ་དང་ལྡན་ནོ། །དེ་ལྟ་བུའི་གཡུང་དྲུང་སེམས་དཔའི་
སྨོན་ལམ་མོ། །དེ་བཞིན་སྨོན་ལམ་བཏབ་པ་ཡི། །བླ་མེད་འབྲས་བུ་ཐོབ་པ་ནི། །གྲུབ་
ཅིང་བཙན་པའི་མཚན་ཉིད་འཛིན། །ཞེས་པ། བདེ་བར་གཤེགས་པ་ལྟ་བུ་བསམ་པ་
ཤིན་དུ་དག་པས། བདག་གཞན་གཉིས་ཀ་ལ་བཏབ་པ་ནི། སྨོན་ལམ་དག་པའོ། །མ་
དག་པར་བྱ་བ་འདི་ལྟར་ཏེ། བདག་ངན་སོང་གི་དེད་དཔོན་དང་། འཁོར་བའི་བདག་
པོ་དང་། སྡུག་བསྔལ་གྱི་རྟེན་གཞི་དང་། སྲོག་གི་ཤན་པ་དང་། བདག་དང་དབང་ཆེ་
བ་དང་། ཁ་གྲགས་པ་དང་། རྒྱལ་པོ་ལྟ་བུ་དང་། ཕྱུག་པོ་ལྟ་བུ་དང་། དྲག་པོ་དང་། དགེ་



མཛོད་ལྷ་འགྲེལ།
19
བ་ལས་ཕྱིན་ཅི་ལོག་ཏུ་བཏབ་པ་ནི། མ་དག་སྨོན་ལམ་མོ། །དེས་ན་རྣམ་པར་དག་
པ་དང་རྣམ་པར་དག་པའི་ཕྱིར་འདེབས་པའི་སྨོན་ལམ་ནི། སྨོན་ལམ་དག་པ་ཞེས་
བྱའོ། །གྲུབ་ཅིང་བཙན་བྱ་བ་ནི། གྲུབ་པ་ནི་གང་འདོད་པ་འཕྲད་པའོ། །བཙན་པ་
ནི་འཕྲད་པའམ་བདེ་བ་དེ་ཉིད་ལས་གཞན་དུ་མི་འགྱུར་བ་ཡིན་ནོ། །སྨོན་ལམ་
ཡོངས་སུ་དག་པ་ཡིས། །བླ་མེད་འབྲས་བུ་ཐོབ་པ་ནི། །ཕུན་སུམ་ཚོགས་པའི་མཚན་
ཉིད་འཛིན། །ཞེས་པ། ཚིགས་སུ་གདབ་པ་དང་། ཞེ་བས་གདབ་པ་དང་། བདག་གཞན་
གཉིས་ཀའི་དོན་དུ་བཏབ་པ་ཀུན། རེ་དོགས་ཀྱི་དྲི་མ་མེད་པར་བཏབ་པ་ནི། སྨོན་
ལམ་དག་པའོ། །དེ་ལྟར་དག་ཙམ་ནི། ཕུན་སུམ་ཚོགས་པར་གྱུར་ཏེ། འཇིག་རྟེན་འདི་
ཡང་བདེ་སྐྱིད་དང་། བསམ་པ་འགྲུབ་པར་འགྱུར་ཏེ་ཕུན་སུམ་ཚོགས་པའོ། །ཕྱི་མར་
ཡང་ལས་ཀྱི་སྡིག་སྒྲིབ་བྱང་ནས། མི་དང་ལྷའི་གོ་འཕང་ཐོབ་ནས། སྐུ་དང་ཡེ་ཤེས་ཀྱི་
དོན་གྱི་འབྲས་བུ་ཕུན་ཚོགས་ཐོབ་པར་འགྱུར་ཞིང་མཚན་ཉིད་འཛིན་པའོ། །སྨོན་
ལམ་རབ་ཏུ་བཏབ་པ་ཡིས། །བླ་མེད་འབྲས་བུ་ཐོབ་པ་ནི། །བདེ་ལྡན་གྲུབ་པའི་མཚན་
ཉིད་འཛིན། །ཞེས་པ། གཡུང་དྲུང་སེམས་དཔའ་དང་གཤེན་རབ་དགོངས་པ་དག་
པས་བཏབ་པ་ནི། དེ་དག་སྨོན་ལམ་གང་བཏབ་དང་གང་ལ་བཏབ་པས། བདེ་བ་དང་
ལྡན་པར་གྱུར་ཅིང་གྲུབ་པ་ནི། བདེ་ལྡན་གྲུབ་པའོ། །ལ་ལའི་གཞུང་གིས། ས་དང་ལམ་
ལ་མཐར་ཕྱིན་པ་ནི། སྨོན་ལམ་གྱི་རབ་ཡིན་ཏེ། རབ་ཀྱི་འབྲས་བུ་འགྲུབ་པ་ནི། བདེ་
བ་དང་རབ་ཏུ་བདེ་བ་ཆེན་པོ་དང་ལྡན་པར་གྲུབ་ཅེས་ཟེར་རོ། །བདེ་བ་དང་ལྡན་པ་
མཐོ་རིས་ཡང་ཡིན་ལ། རབ་ཏུ་བདེ་བ་དང་ལྡན་པ་ནི་སངས་རྒྱས་ཀྱི་སའོ། །སྨོན་ལམ་
དག་པ་ཆེན་པོའོ། །བླ་མེད་འབྲས་བུ་ཐོབ་པ་ནི། །དོན་ལ་རྫོགས་པའི་མཚན་ཉིད་



200
སངས་རྒྱས་གཡུང་དྲུང་བོན་གྱི་དཔེ་ཚོགས།
མ་
འཛིན། །ཞེས་པ། དག་པའི་འོག་མ་འོག་མ་ལས་
པ་གོང་མ་གོང་མར་ཕྱིན་པ་ཡང་དག་
པ་ཡིན་ལ། དག་པ་ཆེན་པོ་ནི། བདག་དང་མཐའ་ཡས་པའི་སེམས་ཅན་ཐམས་ཅད་
མ་ཐོག་མྱུར་དུ་སངས་རྒྱས་པར་གྱུར་ཅིག ཅེས་བྱ་བ་ཉིད་ཀྱང་ངང་དང་རང་བཞིན་
དུ་གྱུར་པའི་དོན་གྱིས། གཉིས་སུ་མེད་པར་སྨོན་པ་རང་མེད་པར་ཡིན་ཏེ། དེ་ནི་དོན་
ཤེས་བྱ་བ་དབྱིངས་སུ་རྫོགས་པ་དང་། སངས་རྒྱས་ཀྱི་ཡེ་ཤེས་སུ་རྫོགས་པ་ཡིན་ནོ། །སྨོན་
ལམ་རྒྱ་ཆེན་བཏབ་པ་ནི། །བླ་མེད་འབྲས་བུ་ཐོབ་པ་ནི། །ངང་ཉིད་མཉམ་མེད་
མཚན་ཉིད་འཛིན། །ཞེས་པ། སྨོན་ལམ་རྒྱ་ཆེ་ལ་དམིགས་པ་མེད་པ་ནི། བདག་
མི་དམིགས་གཞན་མི་དམིགས། སེམས་ཅན་མི་དམིགས། དགག་ ༼གདབ༽བྱ་མི་
དམིགས། འདེབས་བྱེད་མི་དམིགས། བཏབ་པའི་འབྲས་བུ་མི་དམིགས། དམིགས་པ་མེད་
པའི་མཚན་ཉིད་འཛིན་པའོ། །ཞེས་བྱ་བ་ངང་ཞེས་བྱ་བ་ནི་རང་བཞིན་ལའོ།།
ད་ནི་ཐབས་ཀྱི་མཚན་ཉིད་བསྟན་ཏེ། ཐབས་ཀྱི་རང་བཞིན་དྲུག་བསྟན་
པ། ཐབས་ལ་མཁས་པའི་མཐུ་ལྡན་པས། །བླ་མེད་འབྲས་བུ་ཐོབ་པ་ནི། །ངང་ལ་མི་
དམིགས་མཚན་ཉིད་འཛིན། །ཞེས་པ། ཐབས་ནི་རྣམ་པ་བཞི་ལས། མཆོག་ཏུ་གྱུར་
པ་མཁས་པ་སྟེ། འགྲོ་བ་སེམས་ཅན་གང་ལྟར་རམ། ཅི་ལྟར་འཐད་ཅིང་མཐུན་པ་
ལྟར་བཀྲིད་དྲང་མཛད་ནས། ཉོན་མོངས་པ་འདུལ་བ་དང་། བདག་ཉིད་ཀྱི་དགེ་བ་
སྤྱད་པ། ཐམས་ཅད་འགྲུབ་པའི་འབྲས་བུ་ཆེན་པོར་གྱུར་པ་ནི་ཐབས་སོ། །དེ་ལས་
འགྲོ་བ་འདྲེན་པའི་ཐབས་དང་། བསོད་ནམས་རྫོགས་པའི་ཐབས་དང་། ཡེ་ཤེས་མྱུར་
དུ་སྐྱེ་བའི་ཐབས་སོ། །དེ་ལ་འགྲོ་བ་འདྲེན་པའི་ཐབས་ནི། སེམས་ཅན་རྣམས་གང་
དགའ་བའི་བོན་དགེ་བ་བཤད་ནས། སྒྲིབ་སྦྱང་རྫོགས་པའོ། །བསོད་ནམས་རྫོགས་



མཛོད་ལྷ་འགྲེལ།
10
པའི་ཐབས་ནི། གཞན་གྱི་དོན་མཐར་ཕྱུངས་པས་དོན་ལྷུན་གྱིས་གྲུབ་པའོ། །ཡེ་ཤེས་
སྐྱེ་བའི་ཐབས་ནི། ཤེས་རབ་གསུམ་སྦྱངས་ནས་རྟོགས་པ་ཁྱད་པར་ཅན་དུ་གྱུར་
པས། བདག་གཞན་གཉིས་སུ་མེད་པའི་དོན་མྱུར་དུ་སྨིན་པའི་ཐབས་སོ། །དེ་ནི་ཕྱིར་
ཐམས་ཅད་ཀྱིས་བཀའ་ལ་ཐོགས་པ་མེད་པར་མཁྱེན་པའི་ཐབས་སོ། །ཡང་ན་ཐབས་
ལ་མཁས་པའི་མཆོག་ཏུ་གྱུར་པ་ནི། གཡུང་དྲུང་སེམས་དཔའ་སེམས་དཔའ་ཆེན་པོ་
རྣམས་ཀྱིས། གཅིག་ཏུ་འགྲོ་བ་འདུལ་བའི་ཐབས་དང་། གཉིས་སུ་སྒྲིབ་པ་སྦྱོང་པའི་
ཐབས་དང་། གསུམ་དུ་འབྲས་བུ་སྨིན་པར་བྱ་བའི་ཐབས་ནི། བདེར་གཤེགས་རྣམས་
ལ། ཡན་ལག་གི་དང་པོར་དབུལ་བ་དང་། དབང་པོའི་དྭངས་མ་མིག་དབུལ་བ་དང་།
རྫས་ཀྱི་དམ་པ་ཨུད་དུ་འབར་བའི་མེ་ཏོག་དབུལ་བ་ལ་སོགས་པ་ཡང་། གཅིག་དུ་
དད་པའི་སྒོ་ནས་འདུལ་བའི་ཐབས་སོ། །གསུམ་དུ་མོས་དང་གུས་དང་དྭངས་པའི་
དད་པས་ཕུལ་བས། བླ་མེད་ཡེ་ཤེས་ཀྱི་འབྲས་བུ་ཐོབ་པའི་ཐབས་རབ་དག་པ་ཡིན་
ནོ། །དེ་ ལ་ཡང་བཞི་སྟེ། ཐབས་ཡིན་ལ་བླ་ན་མེད་པར་ཕྱིན་པ་མ་ཡིན་པ་ཡང་ཡོད་
དེ། །ཅི་ལྟར་ཞེ་ན། སྒྱུ་མ་མཁན་གྱིས། སེམས་ཅན་རྣམས་དགའ་བར་བྱས་པ་དག་ནི།
དེ་ཡིན་ལ་དེ་མ་ཡིན་ནོ། །ཡང་བླ་ན་མེད་པར་ཕྱིན་པ་ཡིན་ལ་ཐབས་མ་ཡིན་པ་ཡོད་
དེ། གཡུང་དྲུང་སེམས་དཔའ་ཆེན་པོ་རྣམས་དང་། རྟོགས་པ་མཐོན་དུ་གྱུར་པ་རྣམས་
ཀྱིས། ཡེ་ཅི་བཞིན་མ་དེ་བཞིན་ཉིད་དུ་མཁྱེན་པ་བླ་ན་མེད་པ་ཡིན་ཏེ། སྒྱུ་མའི་ཐང་
མ་ཡིན་ནོ། །གཉིས་ཀ་མ་ཡིན་པ་ཡང་ཡོད་དེ། གང་ཟག་གི་གཤེན་རབས་གོ་རྟོགས་
ལ་ཤེས་རབ་མ་སྦྱང་པ་རྣམས། འགྲོ་བ་འདུལ་བའི་ཐབས་མཁས་པ་ཡང་མི་ཤེས། དེ་
ཁོ་ན་ཉིད་ཀྱི་དོན་ཡང་མ་རྟོགས་པའོ། །གཉིས་ཀ་དང་ལྡན་པ་ཡང་ཡོད་དེ། གཡུང་
ཐབས་



302
སངས་རྒྱས་གཡུང་དྲུང་བོན་གྱི་དཔེ་ཚོགས།
དྲུང་སེམས་དཔའ་འམ། འདྲེན་པའི་ཐབས་ཁྱད་པར་ཅན་མཁས་པ་ཡིས། ཐབས་
ཆེ་བ་དང་མང་བ་དང་མྱུར་བ་དང་ཟབ་པ་དང་མཁས་པའོ། །དེ་ལྟ་བུའི་དོན་གྱིས་བླ་
ན་མེད་པར་ཕྱིན་པ་ཡིན་ནོ། །དེ་བཞིན་ཐབས་ལ་མཁས་པ་ཡིས། །བླ་མེད་འབྲས་བུ་
ཐོབ་པ་ནི། །འགྲོ་བ་འདུལ་མཁས་མཚན་ཉིད་འཛིན། །ཞེས་པ། དེ་བཞིན་ནི་གོང་མ་
བཞིན་ཏེ། མཁས་པ་ནི་ཐམས་ཅད་མཁྱེན་པའོ། །ཐབས་ནི་རྣམ་པ་མང་པའོ། །དེས་
བླ་ན་མེད་པ་ཐོབ་པར་བྱ་བའི་ཕྱིར། འགྲོ་བ་འདུལ་བའི་ཐབས་ལ་མཁས་པ་སྟེ། ཞེ་
སྡང་ཆེ་བ་ལ་བྱམས་པའི་ཐབས། གཏི་མུག་ཆེ་བ་ལ་གསལ་བའི་ཐབས། ང་རྒྱལ་ལ་ཞི་
བའི་ཐབས། འདོད་ཆགས་ལ་སྦྱིན་པའི་ཐབས། ཕྲག་དོག་ལ་ཡངས་པའི་ཐབས། དེ་
བཞིན་དུ་ཉོན་མོངས་པ་མཐའ་དག་ལ་
ག་ལ་ཐབས་མཐའ་དག་གོ །ཐ་མོ་ལ་ཐབས་མྱུར་
བའི་འབྲས་བུ་བླ་མེད་ཐོབ་པའོ། །ཐབས་ལ་ཡོངས་སུ་མཁས་པ་ཡིས། །བླ་མེད་འབྲས་
བུ་ཐོབ་པ་ནི། །ཀུན་ལ་སྦྱོར་བའི་མཚན་ཉིད་འཛིན། །ཞེས་པ། ཐམས་ཅད་མཁྱེན་
པའི་ཡེ་ཤེས་དང་ལྡན་པ། ཐབས་ལ་མཁས་པ་སྟེ། སྤྲུལ་སྐུ་ལྟ་བུའོ། །ཡོངས་ནི་འགྲོ་བ་
ཡོངས་ཐབས་ཀྱི་བྱེ་བྲག་སྟེ། ཞེ་སྡང་ལ་བྱམས་པ་ལྟ་བུ་ལ་སོགས་པའོ། །དེས་ནི་ཀུན་
ལ་སྦྱར་བའི་མཚན་ཉིད་འཛིན་པའོ། །ཐབས་ལ་རབ་ཏུ་མཁས་པ་ཡི། །བླ་མེད་འབྲས་
བུ་ཐོབ་པ་ནི། །འཁོར་བ་འདྲེན་པའི་མཚན་ཉིད་འཛིན། །ཞེས་པ། མཁས་ལ་རབ་ཏུ་
གྱུར་པ་ནི་རྟོགས་ཏེ། རྟོགས་པའི་ངང་ལ་ཐབས་ཀྱི་རྣམ་པ་ཅི་བྱས་པ་ཡི། དེས་འབྲས་
བུ་ཐོབ་པར་བྱ་བའི་ཕྱིར། འགྲོ་བ་ལྷ་ནས་ལྷ་མིན་དུ་འཁོར། ལྷ་མིན་ནས་མིར་འཁོར་
ལ་སོགས་པ་དྲུག་ཀ་སྡུག་བསྔལ་གྱི་གནས་སུ་འཁོར་ཏེ་དྲང་བའི་ཕྱིར། རྒྱུ་བྱམས་
པའི་ཐུགས་རྗེ་ལ། རྐྱེན་བཟོད་པ་ཐབས་ཀྱི་བོན་བཤད་པས། འབྲས་བུ་ཐར་པའི་ས་



མཛོད་ལྷ་འགྲེལ།
ཀུ03
ལ་དམྱལ་བ་འདྲེན་པའོ། །རྒྱུ་སྦྱིན་པའི་ཐུགས་རྗེ་ལས། རྐྱེན་མ་ཆགས་ཐབས་ཀྱི་བོན་
བཤད་ཅིང་སྦྱིན་པ་བཏང་པས། འབྲས་བུ་ཐར་པའི་ས་ལ་ཡི་དྭགས་འདྲེན་པའོ། །རྒྱུ་
ཐུགས་རྗེ་ཡེ་ཤེས་ལས། རྐྱེན་གསལ་བའི་བོན་བཤད་ཅིང་མུན་པའི་སྒོ་ཕྱེ་བས། འབྲས་
བུ་ཐར་པའི་ས་ལ་བྱོལ་སོང་འདྲེན་པའོ། །རྒྱུ་དེ་བཞིན་དུ་རྒྱུ་ཚུལ་ཁྲིམས་ཀྱི་ཐུགས་རྗེ་
ལས། རྐྱེན་མདུད་གྲོལ་གྱི་བོན་བཤད་ཅིང་འདོད་པ་བྱིན་པས། འབྲས་བུ་ཐར་པའི་ས་
ལ་མི་རྣམས་འདྲེན་པའོ། །རྒྱུ་ཞི་བའི་ཐུགས་རྗེ་ལས། རྐྱེན་འཇམ་དེ་ཡིས་བོན་བཤད་
ཅིང་དྲང་པས། འབྲས་བུ་ཐར་པར་ལྷ་མིན་འདྲེན་པའོ། །རྒྱུ་ཡངས་པའི་ཐུགས་རྗེ་ལས།
རྐྱེན་བསམ་གཏན་གྱི་བོན་བཤད་པས། འབྲས་བུ་ཐར་པའི་ས་ལ་ལྷ་རྣམས་འདྲེན་
པའོ། །ཐབས་ལ་མཁས་པ་ཆེན་པོ་ཡིས། །བླ་མེད་འབྲས་བུ་ཐོབ་པ་ནི། །རྐྱེན་སྒོ་འགོག་
པའི་མཚན་ཉིད་འཛིན། །ཞེས་པས། མཁས་པའི་ངང་ལས་ཐུགས་རྗེ་ཡེ་ཤེས་ཆེན་པོར་
གྱུར་པ་ནི། ཆེན་པོ་སྟེ། ཆེན་པོའི་འཁོར་བ་བོན་ཉིད་དུ་མ་འགག་པར་ཤེས་པ། འཁོར་
བར་སྐྱེ་བའི་རྒྱུ་མེད། སྐྱེ་བའི་རྒྱུ་མེད་པས་མི་སྐྱེ་བས་ཁེགས་ཞེས་བྱའོ། །དེས་བླ་མེད་
འབྲས་བུ་ཐོབ་པར་བྱ་བའི་ཕྱིར། སྐྱེ་བར་བྱེད་པའི་སྒོ་ཁེགས་པའི་མཚན་ཉིད་འཛིན་
པའོ། །ཐབས་ནི་རྒྱ་ཆེན་བདེན་དོན་གྱིས། །བླ་མེད་འབྲས་བུ་ཐོབ་པ་ནི། །མཉམ་སྦྱོར་
མི་དམིགས་མཚན་ཉིད་འཛིན། །ཞེས་པ། ཐབས་རྒྱ་ཆེ་བའི་ངང་ལས། ངེས་པར་
བདེན་པའི་དོན་ནི་ཀུན་རྫོབ་ཏུ་བདེན་པ་དང་དོན་དམ་པར་བདེན་པའོ། །ཀུན་རྫོབ་
ཏུ་བདེན་པ་ནི་འཁོར་བའི་བོན་ལ། དོན་དམ་དུ་བདེན་པ་ནི་མྱ་ངན་ལས་འདས་པའི་
བོན་ནོ། །ཀུན་རྫོབ་ནི་སྒྱུ་མ་ཡིན་པས་སྒྱུ་མ་ནི་སྒྱུ་མའི་རང་བཞིན་རྣམ་དག་གོ །དོན་
དམ་ནི་མྱ་ངན་ལས་འདས་པས། ཡེ་ནས་རྣམ་པར་དག་པའོ། །དེ་དང་དེ་ལྟར་དག་པས།



104
སངས་རྒྱས་གཡུང་དྲུང་བོན་གྱི་དཔེ་ཚོགས།
དབྱེར་མེད་མཉམ་དུ་སྦྱོར་ཏེ། མཉམ་པའི་ངང་ལས་དམིགས་པ་ཅི་ཡང་མེད་པས།
མཉམ་སྦྱོར་དམིགས་པ་མེད་པའི་མཚན་ཉིད་འཛིན་པའོ།།
ད་ནི་ཤེས་རབ་ཀྱི་རང་བཞིན་དུ་བསྟན་པར་བྱ་སྟེ། ཤེས་རབ་རྣམ་པ་དྲུག་
བསྟན་པ། ཤེས་རབ་གསལ་བའི་མཆོག་ལྡན་པས། །བླ་མེད་འབྲས་བུ་ཐོབ་པ་ནི། །འཁྲུལ་
པ་མེད་པའི་མཚན་ཉིད་འཛིན། །ཞེས་པ། ཤེས་རབ་ནི་འཁྲུལ་པ་མེད་པ་སྟེ། རབ་ནི་
ཕུལ་དུ་གྱུར་པའོ། །གསལ་བ་ནི་མེ་ལོང་ལྟ་བུའི་ཡེ་ཤེས་ཏེ། མཆོག་ནི་དེ་དག་གསལ་
བ་གང་ཡང་མེད་པའོ། །དེ་ལྟར་གསལ་མེད་ནི། དཔེར་ན་ནམ་མཁའ་ལྟར་སྟེང་འོག་
མཐའ་དབུས་ཕྱི་ནང་མེད་པར་ས་ལེ་གསལ་བས་ལོག་པའམ་ནོར་བར་འཁྲུལ་པའི་
རྒྱུ་མེད་དེ། འཁྲུལ་མེད་ཤེས་རབ་གསལ་བ་ཆེན་པོར་གྱུར་པས། བླ་ན་མེད་པ་ཐོབ་
པ་བྱ་བའི་ཕྱིར། འཁྲུལ་མེད་གསལ་བའི་མཚན་ཉིད་འཛིན་ནོ། །རྣམ་པ་གཅིག་ཏུ་
ཤེས་རབ་ནི། བླ་ན་མེད་པར་ཕྱིན་པ་བཅུ་འམ། འཁོར་བ་དང་མྱ་ངན་ལས་འདས་པ་
ཐམས་ཅད་ཀྱི་གཞི་མའམ་རྒྱུའམ་འབྲས་བུ་ཡིན་ཏེ། །ཅིའི་ཕྱིར་ཞེ་ན། ཤེས་པའི་རབ་
བམ། མཆོག་གི་ཕུལ་ལམ། བླར་༼གྱུར༽པ་ནི། སྟོན་པ་གཤེན་རབ་ཡིན་ཏེ། སྟོན་པའི་
སྐུ་གསུང་ཐུགས་ཡོན་ཏན་འཕྲིན་ལས་ལྔའི་ཐུགས་རྗེ་ཆེན་པོའི་བྱིན་རླབས་ནི། མེ་
ལོང་ལྟ་བུའི་ཡེ་ཤེས་ལ། སོ་སོར་འབྱེད་པའི་ཡེ་ཤེས་ཤེས་རབ་ཀྱིས། ཡ་ཐ་སྲིད་པའི་
རྩེ་མོ་ནས། མ་ན་དམྱལ་བའི་གདར་ལ་ཐུག་པའི་སེམས་ཅན་ཐམས་ཅད་ཀྱི་མཚན་
ཉིད་མཁྱེན། ཐ་མ་ཕྱྭ་གཤེན་རྣམས་ཡ་ཐ་བླ་མེད་ཁྱད་པར་ཆེན་པོའི་དོན་ཡང་མཁྱེན།
འཁོར་འདས་ཀྱི་བོན་ཡང་མཁྱེན། གཞི་མ་དག་པ་ནས་ཉོན་མོངས་པ་བརྒྱད་ཁྲི་བཞི་
སྟོང་གི་མཚན་ཉིད་ཀྱང་མཁྱེན། གཞི་རིག་པའི་ཡེ་ཤེས་ལས། བོན་གྱི་སྒོ་མོ་བརྒྱད་ཁྲི་



མཛོད་ལྷ་འགྲེལ།
105
བཞི་སྟོང་ཡང་མཁྱེན་པའི་ཕྱིར་རོ། །གཞི་ཅི་སེམས་ཅི་ཡང་མ་ཡིན་པ་ནམ་མཁའ་ལྟ་
བུ་ལས་སེམས་ཅན་འཁྲུལ་བས། གཞི་མ་རིག་པའི་རྩ་བ་ལས་ཉོན་མོངས་ཅི་ལྟར་གྱེས་
ཏེ་འཕྲོས་པའི་གཉེན་པོར། གཞི་རིག་པའི་ཡེ་ཤེས་ལས། བོན་གྱི་སྒོ་མོ་བརྒྱད་ཁྲི་བཞི་
སྟོང་ཡེ་ཤེས་ཀྱི་རང་བཞིན། ཉོན་མོངས་པའི་གཉེན་དུ་མཁྱེན་པས། མཁྱེན་རབ་ཕུལ་
དུ་ཕྱིན་པའི་སྟོན་པ་གཤེན་རབ་ཀྱི་ངོ་བོའོ། །དེ་ལ་སྤྱིར་ཤེས་རབ་ནི་རྣམ་པ་གསུམ་
སྟེ། དབྱིངས་ཉིད་དག་པའི་ཤེས་རབ་དང་། ཡེ་ཤེས་དག་པའི་ཤེས་རབ་དང་། སྤྲུལ་པ་
དག་པའི་ཤེས་རབ་བོ། །དེ་ལ་དབྱིངས་ཉིད་དག་པའི་ཤེས་རབ་ནི་གཞི། ཡེ་ཤེས་དག་
པའི་ཤེས་རབ་ནི་ལམ། སྤྲུལ་པ་དག་པའི་ཤེས་རབ་ནི། འགྲོ་བའི་དོན་དུ་འབྲས་བུའོ། །འགྲོ་
དོན་མཐར་ཕྱིན་ནས། སྤྲུལ་པ་དག་པའི་ཤེས་རབ་ནི་གཞི། ཡེ་ཤེས་དག་པའི་ཤེས་རབ་
ནི་ལམ། དབྱིངས་ཉིད་དག་པའི་ཤེས་རབ་ནི་འབྲས་བུའོ། །དེ་ཡང་མུ་བཞིའི་རྣམ་
གཅོད་ཀྱིས། ཡང་དག་པའི་ཤེས་རབ་ཚད་མར་བྱ་སྟེ། ཤེས་པ་ཡིན་ལ་རབ་མ་ཡིན་པ་
ཡོད་དེ། །ཅི་ལྟ་བུ་ཞེ་ན། སེམས་ཅན་འཁྲུལ་པ་རྣམས་ཀྱིས། བདག་གཞན་གྱི་རྣམ་པ་
ནི་ཤེས་ལ། ཤེས་པ་རབ་ཏུ་གྱུར་པའི་དོན་ནི་མི་ཤེས་པས། རབ་ཡིན་ལ་ཤེས་པ་ཙམ་
མ་ཡིན་པ་ཡང་ཡོད་དེ། ཡེ་ནས་ཤེས་པའི་ཤེས་རབ་ནི་རབ་ཏུ་གྱུར་པ་ཡིན་ཏེ། དེ་མ་
ཡིན་པའོ། །གཉིས་ཀ་མ་ཡིན་པ་ཡང་ཡོད་དེ། སེམས་ཅན་ལས་དང་བསྐལ་པ་མེད་
པའོ། །གཉིས་ཀ་དང་ལྡན་པ་ཡང་ཡོད་དེ། སྟོན་པ་ཐམས་ཅད་མཁྱེན་པ་དང་ལས་
དག་པའི་གཤེན་རབ་བོ། །དེ་བཞིན་ཤེས་རབ་གསལ་བ་ཡི། །བླ་མེད་འབྲས་བུ་ཐོབ་པ་
ནི། །ཟག་པ་མེད་པའི་མཚན་ཉིད་འཛིན། །ཞེས་པ། དེ་བཞིན་དུ་གོང་བཞིན་ཏེ། ཤེས་
རབ་ཀྱི་བླ་ན་མེད་པར་ཕྱིན་པ་བཞིན་ནོ། །དོན་དེ་ལྟ་བུ་ས་ལེ་བ་ནི་གསལ་བ་སྟེ། མ་



06
སངས་རྒྱས་གཡུང་དྲུང་བོན་གྱི་དཔེ་ཚོགས།
ནོར་བར་གསལ་བས། བླ་ན་མེད་པའི་འབྲས་བུ་ཐོབ་པ་སྟེ། འབྲས་བུ་དེ་ལྟ་བུ་ཐོབ་
པ་ལ། གང་ཞིག་ཟག་པ་ཡེ་ནས་མེད་དེ། སྐྱེ་འཆི་ལས་འདས་པས། ཟག་པ་མེད་པའི་
མཚན་ཉིད་འཛིན་པའོ། །ཤེས་རབ་ཡོངས་སུ་གསལ་བ་ཡིས། བླ་མེད་འབྲས་བུ་ཐོབ་
པ་ནི། །སྒྲིབ་པ་མེད་པའི་མཚན་ཉིད་འཛིན་པའོ། །ཞེས་པ། དུས་དང་རྣམ་པ་མེད་པར་
ཡོངས་སུ་གསལ་བའི་ཤེས་རབ་སྟེ། ཀུན་ལ་མ་ནོར་བར་གསལ་བ་ཡིས། བླ་ན་མེད་
པའི་འབྲས་བུ་ཐོབ་པར་བྱ་བའི་ཕྱིར། ཡང་དག་པའི་དོན་གསལ་བའི་སྒྲིབ་པ་མེད་
པ་སྟེ། སྒྲིབ་པ་ནི་དཔེར་ན་ཉི་མ་ལ་སྒྲིབ་པ་སྤྲིན་ལྟ་བུ་སྟེ། བདེན་པ་ལ་སྒྲིབ་པ་མེད་
པ་རྟོགས་པའོ། །རྟོགས་པ་དག་པའི་སྒྲིབ་པ་མེད་པའི་མཚན་ཉིད་འཛིན་པའོ། །ཤེས་
རབ་རབ་ཏུ་གསལ་བ་ཡིས། །བླ་མེད་འབྲས་བུ་ཐོབ་པ་ནི། །བརྗོད་མེད་ཀུན་གསལ་
མཚན་ཉིད་འཛིན། །ཞེས་པ། ཤེས་རབ་ལས་ཀྱང་རབ་ཏུ་གསལ་བ་ནི། རྟོགས་པ་ལས་
ཀྱང་རྟོགས་པ་ཇིང་༼གདེང༽དུ་གྱུར་པ་སྟེ། དེ་བླ་མེད་འབྲས་བུ་ཐོབ་པར་བྱ་བའི་
ཕྱིར་དུ། སལ་གྱིས་རྟོགས་པ་ལ་བརྗོད་དུ་མེད་དེ། བརྗོད་པ་ནི་མ་རྟོགས་པ་རྟོགས་པར་
བྱ་བའི་ཐབས་ཏེ། ཀུན་ནམ་ཐམས་ཅད་བརྗོད་མེད་གསལ་བའི་མཚན་ཉིད་འཛིན་པའོ། །
ཤེས་རབ་གསལ་བ་ཆེན་པོ་ཡིས། །བླ་མེད་འབྲས་བུ་ཐོབ་པ་ནི། །ཐམས་ཅད་མཁྱེན་
པའི་མཚན་ཉིད་འཛིན། ༼ཞེས་པ༽ ཤེས་པ་རབ་ཏུ་གྱུར་པ་སྟེ། ཀུན་ཤེས་པ་ལ། ཀུན་
ལ་མ་རྨོངས་མ་སྒྲིབ་གསལ་བའི་ཡང་གསལ་བ་ཆེན་པོར་གྱུར་པ་སྟེ། དེས་ན་བླ་ན་
མེད་པར་ཐོབ་བྱའི་ཕྱིར། གསལ་བ་ཆེན་པོ་ཐམས་ཅད་ཀྱང་། མ་སྒྲིབ་པས་གསལ་
བར་འཛིན་པའི་མཚན་ཉིད་འཛིན་པའོ། །ཤེས་རབ་རྒྱ་ཆེན་གསལ་བ་ཡིས། །བླ་
མེད་འབྲས་བུ་ཐོབ་པ་ནི། །གསལ་ལ་མི་དམིགས་མཚན་ཉིད་འཛིན། །ཞེས་པ། རྒྱ་



མཛོད་ལྷ་འགྲེལ།
207
ཆེ་བ་ནི་ཁྱབ་པ་སྟེ། འདི་ལ་ཁྱབ་འདི་ལ་མ་ཁྱབ་བྱ་བ་མེད་པར། ཀུན་ཁྱབ་ཡོངས་སུ་
བདལ་རྒྱ་ཆེན་དཔག་ཏུ་མེད་པར་གསལ་བས། དེ་བླ་མེད་འབྲས་བུ་ཐོབ་པར་བྱ་བའི་
ཕྱིར། རྒྱ་མ་ཆད་པར་དམིགས་པ་ཅི་ཡང་མེད་དེ། དམིགས་མེད་གསལ་ལ་རྒྱ་མ་ཆད་
པའི་མཚན་ཉིད་འཛིན་པ་ཡིན་ནོ། །གཤེན་ཚངས་པ་གཙུག་ཕུད་ཀྱིས་བཞེད་ཀྱི། བླ་
ན་མེད་པར་ཕྱིན་པ་ལ། དོན་དྲུག་དྲུག་ཚང་པར་རྫོགས་པ་ནི། བླ་ན་མེད་པར་ཕྱིན་
པ་ཞེས་བྱ་བར་བསྟན་ཏེ། སྦྱིན་པ་ལ་སོགས་བཅུ་པོ་ལ། འདི་ལྟར་ཏེ། སྦྱིན་པ་སྦྱིན་
པ་ཆེན་པོ་ལ་སོགས་པ། །ཡན་ལག་དྲུག་རྫོགས་མཁས་པས་བཤད། །བདེར་གཤེགས་
སངས་རྒྱས་བཀའ་ནས་གསུངས། །མི་མཐུན་པ་དང་གཉེན་པོ་ལས། །སྦྱིན་པའི་འབྲས་
བུ་རྣམ་པ་གཉིས། །དེ་དག་རིམ་པས་མདོར་བསྟན་ནས། །སྦྱིན་པ་སེར་སྣའི་གཉེན་
པོ་སྟེ། །མ་ཆགས་གཏོང་བའི་ངོ་བོ་ཡིན། །དགེ་སྡིག་ལས་ཀྱི་འབྲས་བུ་གཉིས། །རྒྱུ་
མཐུན་རྣམ་སྨིན་གཉིས་སུ་གསུངས། །དགེ་བའི་རྒྱུ་མཐུན་འབྲས་བུ་ནི། །མཐོ་རིས་
ལྷ་ཡི་ལོངས་སྤྱོད་འཕེལ། །ཡང་ནས་ཡང་དུ་རྣམ་སྨིན་པས། །ས་ལམ་འབྲས་བུ་ངེས་
པར་ཐོབ། །གལ་ཏེ་སེར་སྣའི་དབང་གྱུར་ནས། །རྒྱུ་མཐུན་སྡུག་འཕང་མི་རུ་སྟེ། །ཡང་
ནས་ཡང་དུ་རྣམ་སྨིན་ན། །ཡི་དྭགས་བཀྲེས་བསྐོམ་གནས་སུ་ལྟུང་། །ཚུལ་ཁྲིམས་
འཆལ་བའི་གཉེན་པོ་སྟེ། །དམ་སྲུང་ཐུབ་པའི་ངོ་བོ་ཡིན། །དགེ་སྡིག་ལས་ཀྱི་འབྲས་
བུ་གཉིས། །རྒྱུ་མཐུན་རྣམ་སྨིན་གཉིས་སུ་གསུངས། །དགེ་བའི་རྒྱུ་མཐུན་འབྲས་བུ་ནི། །མཐོ་
རིས་ལྷ་མི་རིགས་བཙུན་སྐྱེ། །ཡང་ནས་ཡང་དུ་རྣམ་སྨིན་ན། །ངེས་པའི་ས་ལམ་
འབྲས་བུ་ཐོབ། །གལ་ཏེ་ཚུལ་ཁྲིམས་འཆལ་སྲིད་ན། །རིགས་ངན་མཐའ་འཁོབ་མི་རུ་
སྐྱེ། །ཡང་ནས་ཡང་དུ་རྣམ་སྨིན་པས། །དམྱལ་བ་ཉེ་འཁོར་གནས་སུ་སྐྱེ། །བཟོད་ཐོབ་



208
སངས་རྒྱས་གཡུང་དྲུང་བོན་གྱི་དཔེ་ཚོགས།
བྱུང་ཚོར་གཉེན་པོ་སྟེ། །བཟོད་ཐོབ་སྒོམ་པའི་ངོ་བོ་ཡིན། །དགེ་སྡིག་ལས་ཀྱི་འབྲས་
བུ་གཉིས། །རྒྱུ་མཐུན་རྣམ་སྨིན་གཉིས་སུ་བཤད། །དགེ་བའི་རྒྱུ་མཐུན་འབྲས་བུ་
ནི། །མཐོ་རིས་ལྷ་མི་གཟུགས་བྱད་བཟང་། །ཡང་ནས་ཡང་དུ་རྣམ་སྨིན་ནས། །ས་ལམ་
འབྲས་བུ་ངེས་པར་ཐོབ། །གལ་ཏེ་བཟོད་པ་མ་ཐོབ་ན། །རྒྱུ་མཐུན་དམན་པ་སྟེ། །མཐའ་
འཁོབ་གནས་སུ་སྐྱེ། །ཡང་ནས་ཡང་དུ་རྣམ་སྨིན་ན། །བྱོལ་སོང་བཀོལ་སྤྱོད་གནས་
སུ་སྐྱེ། །བརྩོན་འགྲུས་ལེ་ལོའི་གཉེན་པོ་སྟེ། །དགེ་བར་བརྩོན་པའི་ངོ་བོ་ཡིན། །དགེ་
སྡིག་ལས་ཀྱི་འབྲས་བུ་གཉིས། །རྒྱུ་མཐུན་རྣམ་སྨིན་གཉིས་སུ་གསུངས། །དགེ་བའི་རྒྱུ་
མཐུན་འབྲས་བུ་ནི། །མཐོ་རིས་ལྷ་མི་དགེ་བརྩོན་འགྲུས། །ཡང་ནས་ཡང་དུ་རྣམ་སྨིན་
ན། །ས་ལམ་འབྲས་བུ་ངེས་པར་ཐོབ། །གལ་ཏེ་ལེ་ལོའི་དབང་གྱུར་ན། །རྒྱུ་མཐུན་དགེ་
བའི་བར་ཆད་འགྱུར། །ཡང་ནས་ཡང་དུ་རྣམ་སྨིན་ན། །ཡི་དྭགས་ཕྱི་སྒྲིབ་ཅན་
དུ་སྐྱེ། །བསམ་གཏན་གཡེངས་པའི་གཉེན་པོ་སྟེ། །བརྟན་ལ་མི་འགྱུར་གསལ་བར་
གནས། །དགེ་སྡིག་ལས་ཀྱི་འབྲས་བུ་གཉིས། །རྒྱུ་མཐུན་རྣམ་སྨིན་གཉིས་སུ་བཤད། །དགེ་
བའི་རྒྱུ་མཐུན་འབྲས་བུ་ནི། །མཐོ་རིས་ལྷ་མི་བསམ་གཏན་གནས། །ཡང་ནས་ཡང་
དུ་རྣམ་སྨིན་ན། །ས་ལམ་འབྲས་བུ་ངེས་པར་ཐོབ། །གལ་ཏེ་བསམ་གཏན་ཉམས་སྲིད་
ན། །རྒྱུ་མཐུན་སྙིང་སྙོ་༼སྨྱོ༽ཅན་དུ་སྐྱེ། །ཡང་ནས་ཡང་དུ་རྣམ་སྨིན་ན། །དམྱལ་བ་
ཡང་ཤིའི་གནས་སུ་ལྟུང་། །སྨོན་ལམ་སྨོན་ལོག་གཉེན་པོ་སྟེ། །བརྩོན་འགྲུས་འགྲུས་
པའི་ངོ་བོར་གནས། །དགེ་སྡིག་ལས་ཀྱི་འབྲས་བུ་གཉིས། །རྒྱུ་མཐུན་རྣམ་སྨིན་གཉིས་
སུ་གསུངས། །དགེ་བའི་རྒྱུ་མཐུན་འབྲས་བུ་ནི། །མཐོ་རིས་ལྷ་མི་བསམ་པ་འགྲུབ། །ཡང་
ནས་ཡང་དུ་རྣམ་སྨིན་ན། །ས་ལམ་འབྲས་བུ་ངེས་པར་ནོན། །གལ་ཏེ་སྨོན་ལམ་ལོག་



29
མཛོད་ལྷ་འགྲེལ།
སྲིད་ན། །རྒྱུ་མཐུན་མི་རུ་སྐྱེས་ཀྱང་སྡིག་པ་སྤྱོད། །ཡང་ནས་ཡང་དུ་རྣམ་སྨིན་ན། །ཚ་
གྲང་སྡུག་བསྔལ་དམྱལ་བར་ལྟུང་། །སྙིང་རྗེ་སྡུག་བསྔལ་གཉེན་པོ་སྟེ། །ཐར་ཐོབ་བདེ་
བའི་རང་བཞིན་གྱིས། །དགེ་སྡིག་ལས་ཀྱི་འབྲས་བུ་གཉིས། །རྒྱུ་མཐུན་རྣམ་སྨིན་
གཉིས་སུ་གསུངས། །དགེ་བའི་རྒྱུ་མཐུན་འབྲས་བུ་ནི། །མཐོ་རིས་ལྷ་མི་བདེ་སྐྱིད་
ལྡན། །ཡང་ནས་ཡང་དུ་རྣམ་སྨིན་ན། །ཐར་པའི་ས་ལམ་ཐོབ་པར་ངེས། །གལ་ཏེ་སྨོན་
ལམ་ལོག་སྲིད་ན། །རྒྱུ་མཐུན་མཚམས་མེད་ལྔ་སྤྱོད་སྐྱེ། །ཡང་ནས་ཡང་དུ་རྣམ་སྨིན་
ན། །དམྱལ་བ་མནར་མེད་གཏན་གཞིར་ལྟུང་། །དད་པ་དད་ལོག་གཉེན་པོ་སྟེ། །དགེ་
སྤྱོད་ལས་ལ་སྐྱོ་ངས་མེད་པ་ཡིན། །དགེ་སྡིག་ལས་ཀྱི་འབྲས་བུ་གཉིས། །རྒྱུ་མཐུན་
རྣམ་སྨིན་གཉིས་སུ་གསུངས། །དགེ་བའི་རྒྱུ་མཐུན་འབྲས་བུ་ནི། །མཐོ་རིས་ལྷ་མི་དགེ་
ལ་དད། །ཡང་ནས་ཡང་དུ་རྣམ་སྨིན་ན། །ཐར་པའི་ས་ལ་ངེས་པར་ནོན། །གལ་ཏེ་དད་
པ་ཕྱིན་ལོག་ན། །རྒྱུ་མཐུན་དད་པར་སྡིག་ལ་དད་པར་སྐྱེ། །ཡང་ནས་ཡང་དུ་རྣམ་
སྨིན་ན། །དམྱལ་བ་བསྡུས་འཇོམས་གནས་སུ་ལྷུང་། །ཐབས་ཆེན་ཐབས་ཟད་གཉེན་
པོ་སྟེ། །ཐབས་ལ་མཁས་པའི་ངོ་བོར་གནས། །དགེ་སྡིག་ལས་ཀྱི་འབྲས་བུ་གཉིས། །རྒྱུ་
མཐུན་རྣམ་སྨིན་གཉིས་སུ་གསུངས། །དགེ་བའི་རྒྱུ་མཐུན་འབྲས་བུ་ནི། །མཐོ་རིས་ལྷ་
མི་དགེ་སྤྱོད་ཐབས་ལ་མཁས། །ཡང་ནས་ཡང་དུ་རྣམ་སྨིན་ན། ཐར་པའི་ས་ལ་འབྲས་
བུ་ཐོབ། །གལ་ཏེ་ཐབས་སྡུག་སྡིག་སྤྱོད་ན། །རྒྱུ་མཐུན་སྡིག་སྤྱོད་ཆེ་༼ཚེ༽སྲོག་ཐུང་། །ཡང་
ནས་ཡང་དུ་རྣམ་སྨིན་ན། །དམྱལ་བ་ཉི་ཚེའི་གནས་སུ་ལྷུང་། །ཤེས་རབ་ལོག་འཁྲུལ་
གཉེན་པོ་སྟེ། །ཐབས་ལ་གྲོལ་བའི་ངོ་བོར་གནས། །དགེ་སྡིག་ལས་ཀྱི་འབྲས་བུ་
གཉིས། །རྒྱུ་མཐུན་དབང་དང་རྣམ་སྨིན་གསུངས། །དགེ་བའི་རྒྱུ་མཐུན་འབྲས་བུ་



2I0
སངས་རྒྱས་གཡུང་དྲུང་བོན་གྱི་དཔེ་ཚོགས།
ནི། །མཐོ་རིས་ལྷ་དང་མིར་སྐྱེས་ནས། །སྡིག་བཅུ་སྤང་ཞིང་དགེ་བཅུ་སྤྱོད། །ཡང་ནས་
ཡང་དུ་རྣམ་སྨིན་ན། །ཐར་ཐོབ་ས་བཅུ་བསྒྲོད་པར་འགྱུར། །གལ་ཏེ་ཤེས་རབ་ལོག་འཁྲུལ་
ནས། །རྒྱུ་མཐུན་སྡིག་པ་སྣ་ཚོགས་སྤྱོད། །ཡང་ནས་ཡང་དུ་རྣམ་སྨིན་ན། །དམྱལ་བ་
མནར་གཏན་གཞིར་ལྟུང་ངོ༌།།
ད་ནི་སྤྱི་དོན་གཉིས་པ་སྟོང་པ་བཅོ་བརྒྱད་ཀྱི་དོན་བསྟན་པར་བྱ་སྟེ། ཕྱི་ནི་སྟོང་
པ་དྲུག་བསྟན་པ་བྱ་སྟེ། ཕྱི་ནི་སྟོང་པ་དྲུག་བསྟན་པ། །ཕྱི་ནི་སྟོང་པའི་མཆོག་ལྡན་
པས། །བླ་མེད་འབྲས་བུ་ཐོབ་པ་ནི། །གཟུང་བའི་ཡུལ་མེད་མཚན་ཉིད་འཛིན། །ཞེས་
པ། གཟུང་བར་བྱ་བའི་ཡུལ་དྲུག་ལ་སོགས་པ་རང་བཞིན་སྟོང་པ་ཤེས་པ་ནི། ཕྱི་སྟོང་
པ་སྟེ། ཉིད་ཅེས་བྱ་བ་ནི། ཕྱིའི་རང་བཞིན་དེ་ཁོ་ན་ལས་མ་འདས་པར་ཉིད་
ཅེས་བྱའོ། །ནི་ནི་དེ་ལས་གཞན་གཅོད་པའོ། །མཆོག་ནི་གོང་མ་བླ་ན་མེད་པའོ། །ལ་
ལ་དག་གི་གཞུང་གིས། ཕྱིའི་ཡུལ་མེད་ཅིང་སྟོང་པ་མ་ཡིན་ཏེ། རང་གི་ཤེས་པའི་
དབང་པོའི་རང་བཞིན་སྟོང་པར་རིག་པས། ཕྱི་གཟུང་བ་ཡང་སྟོང་པའོ་ཟེར་རོ། །དེ་
བས་ན་སྟོང་པའི་མཆོག་གི་ཤེས་རིག་སྟོང་པའི་མཆོག་ཡིན་ཟེར་རོ། །དེ་བཞིན་སྣོད་
སྟོང་གསལ་བ་ཡིས། །བླ་མེད་འབྲས་བུ་ཐོབ་པ་ནི། །རྡུལ་ཕྲན་མི་སྣང་མཚན་
ཉིད་འཛིན། །ཞེས་པ། དེ་བཞིན་གོང་མ་བཞིན་ཏེ། སྣོད་ནི་གཉིས་ཏེ། དབང་པོའི་
སྣོད་དབང་རྟེན་ལ་རྣམ་པར་ཤེས་པའི་སྣོད་སྣང་བ་ཕྱི་ཡི་ཡུལ་ཏེ། གཡུང་དྲུང་སེམས་
དཔའ་འམ་ལས་དག་པ་འགས་ནི། སྣོད་རང་བཞིན་གྱི་སྟོང་པར་ཤེས་སོ། །ཤེས་རིག་
ཆུང་བ་དག་གིས་ནི། ཕྱོགས་ཆའི་རྣམ་པའི་ཆ་ཡིས། གཞི་མལ་ཏེ། སྟོང་པར་འདོད་
དེ། རྡུལ་ཕྲ་རབ་ཏུ་སྣང་ཟེར་ཏེ། ཕྲ་བའི་རབ་ཏུ་གྱུར་པ་ཡང་དེ་བཞིན་གཤེགས་པས་



མཛོད་ལྷ་འགྲེལ།
211
སྟོང་པར་གནས་ཞེས་འདོད་དོ། །ལར་ནི་སེམས་ཉིད་སྟོང་པའི་བོང་སྟོང་། དབང་པོ་
སྟོང་པས། ༼ལར་ནི་སེམས་ཉིད་སྟོང་པས་དབང་པོ་སྟོང་། དབང་པོ་སྟོང་པས།༽ སྣོད་
དུ་སྣང་བ་ཡང་སྟོང་པ་ཡིན་ནོ། །ཕྱི་སྟོང་ཡོངས་སུ་གསལ་བ་ཡིས། །བླ་མེད་འབྲས་
བུ་ཐོབ་པ་ནི། །སྟོང་ཉིད་བདག་མེད་མཚན་ཉིད་འཛིན། །དེ་བཞིན་སྟོང་ཙམ་ཉིད་ན་
ཐམས་ཅད་ཡོངས་སུ་སྟོང་པས། སྟོང་པའི་རང་བཞིན་གསལ། དེ་ལྟར་ན་ཕྱི་སྟོང་པར་
གནས་པ་དེ་ཡང་། བཤིག་པར་བྱེད་པའི་སྐྱེ་བུས་བཤིག་ནས་སྟོང་པ་མ་ཡིན་ནོ། །ཞེས་
པ། སྟོང་པ་རྒྱ་ཆད་དུ་འཛིན་པ་དག་དགག་པའི་ཕྱིར། རང་བཞིན་གྱི་ཡོངས་སུ་སྟོང་
པར་རྟོགས་པའི་སྐྱེས་བུའི་ཤེས་རབ་སྟོང་པ་ལ་བདག་གསལ་བ་ཡིན་ནོ། །ཕྱི་སྟོང་རབ་
ཏུ་གསལ་བ་ཡིས། །བླ་མེད་འབྲས་བུ་ཐོབ་པ་ནི། །སྟོང་ལ་མི་ཆད་མཚན་ཉིད་
འཛིན། །ཞེས་པ། ཕྱི་སྟོང་ལ་རབ་ཏུ་གསལ་བ་དེ། མ་རིག་པ་འགའ་ཞིག་རྟོགས་པར།
སྟོང་པ་དེ་བཤིག་པར་བྱེད་པའི། སྐྱེས་བུས་བཤིག་སྟེ་མེད་པར་བྱས་ནས་སྟོང་ངོ་ཟེར་
བ་དག་དགག་པའི་ཕྱིར། སྟོང་པར་བྱ་བ་སྟོང་པ་ཉིད་སྟོང་ཞིང་བདག་མེད་པའོ། །ཞེས་
བསྟན་པ་ཡིན་ནོ།།
ཕྱི་སྟོང་གསལ་བ་ཆེན་པོ་ཡིས། །བླ་མེད་འབྲས་བུ་ཐོབ་པ་ནི། །ཁྱབ་བདལ་ཆེན་
པོའི་མཚན་ཉིད་འཛིན། །ཞེས་པ། སྟོང་པས་ཀུན་ལ་མ་ཁྱབ་པ་དང་། འགྲོ་བ་གཞན་
ལ་མ་ཁྱབ་པ་དང་། བདེ་བ་ཆེན་པོས་མ་ཁྱབ་པར་ལྟ་བ་དགག་པའི་ཕྱིར། ཕྱིའི་ཡུལ་
སྟོང་གསལ་བ་དེས་ཁྱབ་ཅིང་བདལ་པ་ཆེན་པོར་གྱུར་པས་སྟོང་པའོ། །རྒྱ་ཆེ་སྟོང་
པར་གསལ་བ་ཡིས། །བླ་མེད་འབྲས་བུ་ཐོབ་པ་ནི། །ཕྱི་སྟོང་དམིགས་མེད་མཚན་ཉིད་
འཛིན། །ཞེས་པ། ཕྱི་སྟོང་པ་འཛིན་ནོ་ཅོག་ཀྱང་། ངེས་པར་འཁྲུལ་པ་མེད་པས། ཕྱི་



212
སངས་རྒྱས་གཡུང་དྲུང་བོན་གྱི་དཔེ་ཚོགས།
སྟོང་པ་ཉིད་ཀྱང་རྒྱ་ཆེ་ལ་དམིགས་པ་མེད་པས་ན། ཡུལ་ཙམ་སྟོང་པར་མི་དམིགས་
ལ། དམིགས་པ་མེད་པ་ལྟ་བ་ནི། ཕྱི་སྟོང་ཉིད་རྒྱ་ཆེ་ལ་དམིགས་པ་མེད་པ་ཞེས་བྱའོ། །
ད་ནི་ནང་སྟོང་དྲུག་བསྟན་ཏེ། ནང་སྟོང་མཚན་ཉིད་དྲུག་བསྟན་པ། །ནང་
ནི་སྟོང་པའི་མཆོག་ལྡན་པས། །བླ་མེད་འབྲས་བུ་ཐོབ་པ་ནི། །འཛིན་པའི་ཡིད་མེད་
མཚན་ཉིད་འཛིན། །ཞེས་པ། ཕྱི་མ་ཡིན་པས་ནི་ནང་རང་བཞིན་མེད་པས་སྟོང་
ལ། གོང་ན་མེད་པར་སྟོང་པས་མཆོག བླ་མེད་འབྲས་བུ་སྒྲུབ་པའི་ཕྱིར། འཛིན་པའི་
ཡིད་མེད་མཚན་ཉིད་འཛིན་པའོ། །ཡང་ནང་གི་ཡིད་དུ་མ་བབ་སྟེ། མིག་དང་རྣ་བ་
ལ་སོགས་དང་། འཛིན་པའི་སེམས་ཅན་ཐམས་ཅད་ཡུལ་ལས་འདས་ཤིང་སྟོང་པ་སྟེ།
འཛིན་པ་ཀུན་རང་གི་རང་བཞིན་གྱིས་སྟོང་པའོ། །དེ་བཞིན་ནང་སྟོང་གསལ་
བ་ཡིས། །བླ་མེད་འབྲས་བུ་ཐོབ་པ་ནི། །རྣམ་པར་མི་སྣང་མཚན་ཉིད་འཛིན། །ཞེས་
པ། ནང་གི་སེམས་སྟོང་པ་དེ་བཞིན་དུ། ཡིད་ནི་རྣམ་པ་མིང་སྟོང་སྟེ། སྟོང་ན་མཐར་
ཆད་པ་མེད་པའི། རྣམ་པར་མི་སྟོང་པའོ། །ནང་སྟོང་ཡོངས་སུ་གསལ་བ་ཡིས། །བླ་
མེད་འབྲས་བུ་ཐོབ་པ་ནི། །མི་སྐྱེ་མི་འགག་མཚན་ཉིད་འཛིན། །ཞེས་པ། ནང་སྟོང་
པས་འཛིན་པའི་ཡིད་མ་གྲུབ་པ། མེད་པ་མ་ཡིན་ཞིང་། གསལ་ལ་སྐྱེ་འགག་མེད་པའི་
མཚན་ཉིད་འཛིན་པའོ། །ནང་སྟོང་རབ་ཏུ་གསལ་བ་ཡིས། །བླ་མེད་འབྲས་བུ་ཐོབ་
པ་ནི། །གསལ་ལ་དངོས་མེད་མཚན་ཉིད་འཛིན། །ཞེས་པ། ནང་གི་དབང་པོ་རྣམས་
ཡོངས་སུ་སྟོང་པས་སེམས་ཤེས་རབ་ཏུ་གསལ་བ་སྟེ། གསལ་ལ་དངོས་པོ་མེད་པས་
མཚན་ཉིད་འཛིན་པའོ། །ནང་སྟོང་གསལ་བ་ཆེན་པོ་ཡིས། །བླ་མེད་འབྲས་བུ་ཐོབ་པ་
ནི། །གསལ་རྫོགས་སྟོང་པའི་མཚན་ཉིད་འཛིན། །ཞེས་པ། ནང་གི་སེམས་སྟོང་སྟེ་མ་



མཛོད་ལྷ་འགྲེལ།
2i3
གྲུབ་པ་མེད་དོ། །དངོས་སུ་མ་གྲུབ་པར་གསལ་ཞིང་། སྟོང་པ་ཕྱལ་ཆད་པ་མ་ཡིན་པས་
གསལ་བ་ཡིན་ནོ། །དེའི་ནང་དུ་ཕྱི་ནང་གི་དངོས་པོ་ཐམས་ཅད་རྫོགས་པར་སྟོང་པའི་
རང་བཞིན་ཉིད་ཀྱང་མི་དམིགས་པའོ།།
ཕྱི་ནང་སྟོང་པ་ཉིད་བསྟན་པ། ཕྱི་ནང་སྟོང་པ་དྲུག་བསྟན་པ། བླ་མེད་འབྲས་
བུ་ཐོབ་པ་ནི། །གཉིས་སུ་མི་རྟོག་མཚན་ཉིད་འཛིན། །ཞེས་པ། ཕྱི་ཡུལ་དང་ནང་གི་
སེམས། གཉིས་སུ་རྟོག་པ་མེད་ཅིང་སྟོང་པར་འཛིན་པ་ནི། ཕྱི་སྟོང་པ་ཉིད་ཅེས་བྱ་
བ་ཡིན་ནོ། །ཕྱི་ནང་གི་བོན་ཐམས་ཅད་ཕྱི་ནང་གཉིས་སུ་འཛིན་པ་ལས་འདས་ཤིང་
སྟོང་པར་ཤེས་པ་ནི། ཕྱི་ནང་སྟོང་པའི་མཆོག་ལྡན་པའོ། །གཉིས་སུ་མི་རྟོག་པ་ནི་
ཡུལ་སེམས་གཉིས་སུ་མི་རྟོག་པའོ། །དེ་བཞིན་ཕྱི་ནང་སྟོང་པ་ཡིས། །བླ་མེད་འབྲས་
བུ་ཐོབ་པ་ནི། །ངང་ཉིད་སྟོང་གསལ་མཚན་ཉིད་འཛིན། །ཞེས་པ། གཉིས་སུ་རྟོག་པ་
མེད་པ་དེ་བཞིན་དུ། གཉིས་སུ་མི་རྟོག་པ་ཙམ་གྱིས་མཐའ་ལས་འདས་པ་ནི། ཕྱི་ནང་
དེ་བཞིན་དུ་སྟོང་པ་སྟེ། ངང་གིས་སྟོང་པ་དང་ངང་གིས་མ་རྟོགས་པ་དང་། ཕྱི་ནང་
སྟོང་པ་དེ་བྱེད་པས་བྱས་པ་ལྟ་བ་དགག་པའི་ཕྱིར། ངང་གི་སྟོང་པའི་མཚན་ཉིད་
འཛིན་པའོ། །ཕྱི་ནང་ཡོངས་སུ་སྟོང་པ་ཡིས། །བླ་མེད་འབྲས་བུ་ཐོབ་པ་ནི། །ཡུལ་
ཤེས་སྟོང་གསལ་མཚན་ཉིད་འཛིན། །ཞེས་པ། གཉིས་སུ་འཛིན་དག་པ་དག་ཡེ་ནས་
སྟོང་པ་སྟེ། ཡུལ་ཆ་ཕྲ་བ་དང་། ཤེས་པ་ཆ་ཕྲ་ཡང་སྟོང་པ་ནི་ཡོངས་སུ་སྟོང་པ་སྟེ། དེ་
ནི་ཡུལ་དང་ཤེས་པ་ཆ་ཕྲ་བ་ཡང་། སྟོང་པ་གསལ་བའི་མཚན་ཉིད་འཛིན་པའོ། །ཕྱི་
ནང་རབ་ཏུ་སྟོང་པ་ཡིས། །བླ་མེད་འབྲས་བུ་ཐོབ་པ་ནི། །མཁའ་ཀློང་སྟོང་གསལ་
མཚན་ཉིད་འཛིན། །ཞེས་པ། ཕྱི་ནང་གི་དོན་སྟོང་པ་རབ་ཏུ་གསལ་བ་ནི། དོན་དམ་



214
སངས་རྒྱས་གཡུང་དྲུང་བོན་གྱི་དཔེ་ཚོགས།
པའི་ཤེས་པ་མཐར་ཕྱིན་པ་ཕྱི་ནང་སྟོང་པ་ཉིད་དེ། མཁའ་ནི་བོན་ཉིད་ཀྱི་མཁའ་དང་།
ཡེ་ཤེས་ཀློང་ཉིད་སྟོང་པའི་ངང་དུ་གསལ་བའོ། །ཕྱི་ནང་སྟོང་པ་ཆེན་པོ་ནི། སྟོང་ལ་
མཐར་ཕྱིར་པའི་བོན་ཉིད་ཀྱི་ངང་ཡེ་ཤེས་གང་ཡིན་པ་སྟེ། རྒྱུ་དང་འབྲས་བུ་གཉིས་སུ་
འཛིན་པ་ཡང་། སྟོང་ལ་རྒྱུ་འབྲས་གཉིས་སུ་མེད་པའི་མཚན་ཉིད་ཅན་ནོ། །ཕྱི་ནང་
རྒྱ་ཆེ་སྟོང་པ་ཡིས། །བླ་མེད་འབྲས་བུ་ཐོབ་པ་ནི། །གཉིས་མེད་མི་དམིགས་མཚན་
ཉིད་འཛིན། །ཞེས་པ། ཕྱི་ནང་གི་སྟོང་པ་ཉིད་མི་དམིགས་པ་རྒྱ་ཆེ་བ་ནི། ཕྱི་དང་ནང་
གཉིས་མེད་པའི་བོན་ཉིད་ཀྱི་ངང་ཡེ་ཤེས་གང་ཡིན་པ་དེ། གཉིས་སུ་གཟུང་བྱ་དང་།
འཛིན་བྱེད་གཉིས་མེད་གཉིས་སུ་འཛིན་པ་ཉིད་ཀྱང་མི་དམིགས་པར་སྟོང་པ་ནི། ཕྱི་
ནང་སྟོང་པ་ཉིད་མི་དམིགས་རྒྱ་ཆེ་བ་ཞེས་བྱའོ།།
ད་ནི་འདུས་བྱས་སྟོང་པའི་རང་བཞིན་བསྟན་པའི་ཕྱིར། འདུས་བྱས་སྟོང་པ་
དྲུག་བསྟན་པ། འདུས་བྱས་སྟོང་པའི་མཆོག་ལྡན་པ། །བླ་མེད་འབྲས་བུ་ཐོབ་
པ་ནི། །མི་རྟོག་སྟོང་པའི་མཚན་ཉིད་འཛིན། །ཞེས་པ། འདུས་ཏེ་བྱས་པ་ནི་འདུས་
བྱས་ཏེ་ཕུང་པོ་ལྔའོ། །དེའི་སྟོང་པ་ནི་ངང་གི་ངོ་བོ་མ་གྲུབ་པ་སྟེ། དེ་ལྟར་ཤེས་པའི་
འདུས་བྱས་ཀུན་རང་བཞིན་གྲུབ་པ་མེད་དེ། སྟོང་པར་ཤེས་པ་ནི་འདུས་བྱས་སྟོང་
པའི་མཆོག་ལྡན་པ་ཞེས་བྱའོ། །མི་རྟོག་པའི་དངོས་པོ་དང་མཚན་མར་མི་རྟོག་པའི་
མཚན་ཉིད་འཛིན་ཞིང་། དོན་སྟོང་པ་ལས
པ་ལས་མི་གཡོ་བའི་མཚན་ཉིད་འཛིན་པའོ། །དེ་
བཞིན་འདུས་བྱས་སྟོང་རྟོགས་པས། །བླ་མེད་འབྲས་བུ་ཐོབ་པ་ནི། །སྟོང་ལ་གནས་
པའི་མཚན་ཉིད་འཛིན། །ཞེས་པ། འདུས་བྱས་སྟོང་པ་ནི་རང་གི་རང་བཞིན་གྱིས་ཤེས་
པ་དང་། རྟོགས་པ་ནི་སྟོང་པ་ཉིད་ཀྱི་ངང་ལ་གནས་པའོ། །དེ་ནི་རང་བཞིན་སྟོང་ཞེས་



མཛོད་ལྷ་འགྲེལ།
215
བྱའོ། །དེ་རང་བཞིན་གྱི་སྟོང་ཞིང་སྟོང་པ་དེ་ལས་མི་འདའ་བར་གནས་སོ། །འདུས་
བྱས་ཡོངས་སུ་སྟོང་རྟོགས་པས། །བླ་མེད་འབྲས་བུ་ཐོབ་པ་ནི། །འདུས་བྱས་ཀུན་སྟོང་
མཚན་ཉིད་འཛིན། །ཞེས་པ། འདུས་བྱས་སྟོང་པ་ནི་རང་བཞིན་གྱི་རང་བཞིན་གྱིས་
ཤེས་པ་དང་རྟོགས་པ་ནི། སྟོང་པ་ཉིད་ཀྱི་ངང་ལ་གནས་པའོ། །འདུས་བྱས་ཡོངས་
སུ་སྟོང་རྟོགས་པས། བླ་མེད་འབྲས་བུ་ཐོབ་པ་ནི། འདུས་བྱས་ཀུན་མེད་མཚན་ཉིད་
འཛིན། །ཞེས་པ། འདུས་བྱས་ཀྱི་མཚན་མ་ཡོངས་སུ་སྟོང་པ་རྟོགས་པ་ནི། འདུས་བྱས་
ལ་སྟོང་པར་བྱེད་པའི་བདག་པོ་མེད་པར་རྟོགས་པ་སྟེ། འདུས་ནས་བྱས་པ་དང་། བྱེད་
པ་དང་དེའི་འབྲས་བུ་ཀུན་མེད་པར་རྟོགས་པའོ། །འདུས་བྱས་རབ་ཏུ་སྟོང་རྟོགས་
པས། །བླ་མེད་འབྲས་བུ་ཐོབ་པ་ནི། །བྱ་བ་མི་བྱེད་མཚན་ཉིད་འཛིན། །ཞེས་པ། འདུས་
བྱས་རབ་ཏུ་སྟོང་པ་ནི། །འདུས་བྱས་ཀུན་སྟོང་པའི་ངང་དུ་གསལ་ངང་དུ་རྟོགས་པ་
ནི། འདུས་བྱས་རབ་ཏུ་སྟོང་པ་ཡིན་ནོ། །དེའི་འདུས་བྱས་དང་འདུ་བྱེད་ཀྱི་མཚན་
ཉིད་ཀུན་སྟོང་ལ་མི་གཡོ་ཞིང་གསལ་བའི་མཚན་ཉིད་འཛིན་པའོ། །འདུས་བྱས་རྒྱ་
ཆེ་སྟོང་རྟོགས་པས། །བླ་མེད་འབྲས་བུ་ཐོབ་པ་ནི། །བྱར་མེད་སྟོང་རྟོགས་མཚན་ཉིད་
འཛིན། །ཞེས་པ། འདུས་བྱས་སྟོང་པ་ཆེན་པོར་རྟོགས་པས། འདུས་བྱས་རྒྱུ་ཡི་གཞི་
ཉིད་ནས། སྟོང་སྟེ་རྒྱུ་ཉིད་སྟོང་ནས་མེད་ནས། འབྲས་བུ་འདུས་བྱས་ལྟ་དམིགས་སུ་
ག་ནས་ཡོད་དེ། མེད་པར་རྟོགས་པའོ། །དེ་ནི་སྟོང་པར་བྱར་ཡེ་མེད་པ་སྟེ། འདུས་བྱས་
ཐམས་ཅད་ཡེ་ནས་སྟོང་པའི་མཚན་ཉིད་འཛིན་པའོ། །འདུས་བྱས་རྒྱ་ཆེ་མེད་སྟོང་
པས། །བླ་མེད་འབྲས་བུ་ཐོབ་པ་ནི། །བྱ་བྱེད་མི་དམིགས་མཚན་ཉིད་འཛིན། །ཞེས་པ།
འདུས་བྱས་སྟོང་པ་ཉིད་རྒྱ་ཆེ་ལ་དམིགས་པ་མེད་པ་ཞེས་བྱ་བ་ནི། འདུ་བར་བྱ་བའི་



26
སངས་རྒྱས་གཡུང་དྲུང་བོན་གྱི་དཔེ་ཚོགས།
གཞི་མི་དམིགས། འདུས་བྱས་པར་བྱེད་པའི་བདག་པོར་མི་དམིགས། འདུས་པས་བྱས་
པའི་འབྲས་བུ་ཉིད་མི་དམིགས་པ་ཉིད་ཀྱང་མི་དམིགས་པ་ནི། འདུས་བྱས་སྟོང་པ་
ཉིད་རྒྱ་ཆེ་ལ་དམིགས་པ་མེད་པའོ།།
ད་ནི་འདུས་མ་བྱས་སྟོང་པ་ཉིད་བསྟན་ཏེ། འདུས་མ་བྱས་སྟོང་པ་དྲུག་བསྟན་
པ། འདུས་མ་བྱས་སྟོང་པ་མཆོག་ལྡན་པས། །བླ་མེད་འབྲས་བུ་ཐོབ་པ་ནི། །རྒྱུ་མེད་
སྟོང་པའི་མཚན་ཉིད་འཛིན། །ཞེས་པ། འདུས་མ་བྱས་པ་ཞེས་བྱ་བ་ནི། གང་རྒྱུ་དང་
འབྲས་བུ་མི་དམིགས་པ་སྟེ། ནམ་མཁའ་དང་དེ་ཉིད་ལ་སོགས་པའོ། །དེ་ཡང་འདུས་
མ་བྱས་ལ། རྒྱུས་མ་བསྐྱེད་པས་འདུས་མ་བྱས་ཏེ། སྐྱེ་བ་དང་འཇིག་པ་མེད་པའོ། །མཆོག་
ལྡན་པ་ནི་རྒྱུ་འབྲས་ཀྱིས་མ་བསྐྱེད་པ་དེ་དག་ཉིད་སྟོང་ཞིང་བདག་མེད་པར་མཐོང་
པ་ཉིད་མཆོག་གོ །ལྡན་པ་ནི་ཡོད་པའི་སྒྲ་སྟེ། རྫ་སྒྲ་དང་ལྡན་པ་བྱ་བ་ལྟ་བུའོ། །རྒྱུ་མེད་
སྟོང་པ་ནི་བསྐྱེད་པ་ལས། དེས་བསྐྱེད་པའི་འབྲས་བུ་མེད་ཅིང་དོན་སྟོང་པར་གནས་
པའོ། །དེ་བཞིན་འདུས་མ་བྱས་སྟོང་པས། །བླ་མེད་འབྲས་བུ་ཐོབ་པ་ནི། །རྟག་པ་མི་
འགྱུར་མཚན་ཉིད་འཛིན། །ཞེས་པ། འདུས་མ་བྱས་སྟོང་པ་དེ་ཡང་། རང་བཞིན་དང་
ངང་གིས་སྟོང་པས། འདུས་མ་བྱས་ཀྱི་སྟོང་པ་ཙམ་ཉིད་གྲུབ་ཅིང་རྟག་པ་མེད་པས།
རྟག་པ་མི་འགྱུར་མཚན་ཉིད་འཛིན་ཞེས་བྱ་བ་ཡིན་ནོ། །འདུས་མ་བྱས་ནི་ཡོངས་
སྟོང་པས། །བླ་མེད་འབྲས་བུ་ཐོབ་པ་ནི། །དངོས་པོར་མི་སྣང་མཚན་ཉིད་འཛིན། །ཞེས་
པ། ཡོངས་སྟོང་པ་ནི་དེ་དག་ཡོངས་སུ་སྟོང་པ་སྟེ། འདུས་མ་བྱས་གཞན་གྱིས་སྟོང་པ་
མ་ཡིན། རང་གི་རང་བཞིན་གྱིས་སྟོང་པ་ཡིན་ལ། དེ་ཡང་དུས་དང་གནས་སྐབས་ནི་
འདུས་མ་བྱས་ཏེ། དངོས་པོ་མི་འགྱུར་བའི་མཚན་ཉིད་འཛིན་པའོ། །རབ་ཏུ་འདུས་མ་



མཛོད་ལྷ་འགྲེལ།
27
བྱས་རྟོགས་པས། །བླ་མེད་འབྲས་བུ་ཐོབ་པ་ནི། །བརྗོད་ལས་འདས་པའི་མཚན་ཉིད་
འཛིན། འདུས་མ་བྱས་སྟོང་པ་ཉིད་རབ་ཏུ་གསལ་བ་ནི། འདུས་མ་བྱས་པའི་དབྱིངས་
རྟོགས་པ་སྟེ། དེ་བརྗོད་པའི་ཐོག་ཏུ་ཕེབས་པ་མ་ཡིན་པས། བརྗོད་ལས་འདས་པའི་
མཚན་ཉིད་ཅན་ནོ།།
ཆེན་པོར་འདུས་མ་བྱས་སྟོང་པས། །བླ་མེད་འབྲས་བུ་ཐོབ་པ་ནི། །དཔག་པར་
མི་འགྱུར་མཚན་ཉིད་འཛིན། །ཞེས་པ། ཆེན་པོ་ནི་འདུས་མ་བྱས་པ་ཡང་བྱས་པ་ཡེ་
མེད་པས་དོན་ཆེ་བ་སྟེ། བླ་ན་མེད་པ་ཐོབ་པར་བྱ་བའི་ཕྱིར། དེ་ཕལ་གྱིས་དཔག་པར་
ནུས་པར་འགྱུར་བ་ཡིན་པས། དཔག་པར་མི་འགྱུར་མཚན་ཉིད་འཛིན་པའོ། །རྒྱུ་
ཆེར་འདུས་མ་བྱས་སྟོང་པས། །བླ་མེད་འབྲས་བུ་ཐོབ་པ་ནི། །དམིགས་པར་མི་འགྱུར་
མཚན་ཉིད་འཛིན། །ཞེས་པ། འདུས་མ་བྱས་སྟོང་པ་ཉིད་དམིགས་སུ་མེད་ལ། རྒྱ་ཆེ་
བའི་འདུས་མ་བྱས་དང་། ཡུལ་དང་བཅས་པ་དམིགས་པ་ནི། འདུས་མ་བྱས་སྟོང་པ་
ཉིད་རྒྱ་ཆེ་བ་ལ་དམིགས་པ་མེད་པ་སྟེ། འདུས་མ་བྱས་ཉིད་དམིགས་པའི་མཚན་ཉིད་
ད་ནི་མཐའ་ལས་འདས་པ་སྟོང་པ་ཉིད་བསྟན་པའི་ཕྱིར། མཐའ་འདས་སྟོང་
པ་དྲུག་བསྟན་པ། །མཐའ་ལས་འདས་སྟོང་མཆོག་ལྡན་པས། །བླ་མེད་འབྲས་བུ་ཐོབ་
པ་ནི། །ཡོད་མེད་གཉིས་སྟོང་མཚན་ཉིད་འཛིན། །ཞེས་པ། ཡོད་པ་དང་མེད་པ་དང་
རྟག་པ་དང་ཆད་པ་དང་ནི་མཐའ་སྟེ། མཐའ་དེ་ལས་འདས་པ་ནི། ཡོད་པ་ཡང་མ་
ཡིན་པའི་སྟོང་པ་ཉིད་དོ། །མཐའ་དེ་ལས་མི་གནས་པའི་སྟོང་པ་ཉིད་མཆོག་ཡིན་
ཏེ། མཐའ་གཉིས་དང་བྲལ་བའོ། །དེ་ནི་ཕྱི་ནང་གི་བོན་ཡོད་པར་སྙམ་པ་དང་། མེད་



218
སངས་རྒྱས་གཡུང་དྲུང་བོན་གྱི་དཔེ་ཚོགས།
དོ་སྙམ་པ་གཉིས་ཀྱི་སྟོང་པའི་མཚན་ཉིད་འཛིན་པའོ། །དེ་བས་ཡོད་པས་ཀྱང་སྟོང་།
མེད་པས་ཀྱང་སྟོང་པས་ནས། ཡོད་མེད་གཉིས་ལས་འདས་པ་ནི་མཐའ་ལས་འདས་པ་
སྟོང་པ་ཉིད་དོ།།
དེ་བཞིན་མཐའ་ལས་འདས་སྟོང་པས། །བླ་མེད་འབྲས་བུ་ཐོབ་པ་ནི། །རྟག་ཆད་
གཉིས་སྟོང་མཚན་ཉིད་འཛིན། །ཞེས་པ། ཡོད་པ་དང་མེད་པ་སྟོང་པ་དེ་བཞིན་ཉིད་
དུ། རྟག་པ་དང་ཆད་པས་སྟོང་པ་ཡང་། རྟག་པ་དང་ཆད་པའི་མཐའ་ལས་འདས་པ་
ཉིད་དོ། །དེ་ནི་དེ་བཞིན་མཐའ་ལས་འདས་པ་སྟེ། རྟག་ཆད་གཉིས་བྲལ་བའི་མཚན་
ཉིད་འཛིན་པའོ། །མཐའ་ལས་ཡོངས་སུ་འདས་སྟོང་པས། །བླ་མེད་འབྲས་བུ་ཐོབ་པ་
ནི། །མཁའ་དབྱིངས་ཀུན་སྟོང་མཚན་ཉིད་འཛིན། །ཞེས་པ། མཐའ་ལས་འདས་པ་ནི།
ནམ་མཁའ་མཐའ་མེད་པ་ལྟ་བུ་སྟེ། བོན་གྱི་དབྱིངས་ལས་མེད་པ་ཡིན་ནོ། །སྙམ་ན་
དེ་གསལ་བར་བྱ་བའི་ཕྱིར། མཐའ་ལས་ཡོངས་སུ་འདས་པ་ནི། ནམ་མཁའ་དབྱིངས་
ཀྱང་མཐའ་ལས་ཡོངས་སུ་འདས་པ་ནི། རང་བཞིན་ཅན་དེ། མཐའ་ལས་འདས་པ་
བྱེད་པ་མོད་ལ། རང་བཞིན་གྱི་མཐའ་ལས་འདས་པ་ནམ་མཁའ་དང་འདྲའོ། །ཞེས་
བྱའོ། །རབ་ཏུ་མཐའ་ལས་འདས་སྟོང་པས། །བླ་མེད་འབྲས་བུ་ཐོབ་པ་ནི། །མི་སྣང་སྟོང་
རྟོགས་མཚན་ཉིད་འཛིན། །ཞེས་པ། རབ་ཏུ་མཐའ་ལས་འདས་ཞེས་བྱ་བ་ནི། དབྱིངས་
མཐའ་མེད་པས་དུས་གསུམ་སྟོང་པ་མེད་པ་དེ་ཡང་། སྟོང་པའི་མཐའ་ལས་འདས་པ་
སྟེ། མི་སྟོང་པས་སྟོང་པའི་མཚན་ཉིད། ལ་ལའི་གཞུང་གི་སྟོང་པ་བྱ་བ་ནི། ཆད་པའི་
མཐའ་ལས་འདས་པ་ཡིན་ལ། སྟོང་བྱ་ནི་རྟག་པའི་མཐའ་ལས་འདས་པའོ། །ཞེས་ཟེར་
རོ། །མཐའ་ལས་འདས་ཆེན་སྟོང་རྟོགས་པས། བླ་མེད་འབྲས་བུ་ཐོབ་པ་ནི། །མཐའ་



མཛོད་ལྷ་འགྲེལ།
219
དུས་སྟོང་པའི་མཚན་ཉིད་འཛིན། །ཞེས་པ། མཐའ་ལས་འདས་པའི་སྟོང་པ་ཆེན་པོ་
བྱ་བ་ནི། དུས་འདི་ཙམ་ཅིག་ཏུ་མཐའ་ལས་འདས་པ་ཡིན་ལ། དུས་འདི་ཙམ་ལས་ནི་
མི་སྟོང་ཞེས་བྱ་བ་མེད་པ་ཡིན་ཏེ། དེ་བས་ན་མཐའ་དང་དུས་སྟོང་བྱ་བ་ཡོད་མེད་དང་
རྟག་ཆད་ནི་མཐའ་ཡིན་ལ། འདས་པ་མ་འོངས་པ་དང་ད་ལྟ་ནི་དུས་མ་ཡིན་ཏེ། དུས་
གསུམ་མཐའ་ལས་འདས་པའོ།།
མཐའ་འདས་རྒྱ་ཆེན་སྟོང་པ་ཡིས། །བླ་མེད་འབྲས་བུ་ཐོབ་པ་ནི། །དུས་སྟོང་
མི་དམིགས་མཚན་ཉིད་འཛིན། །ཞེས་པ། མཐའ་ལས་འདས་པ་སྟོང་པ་ཉིད་རྒྱ་ཆེ་
དམིགས་པ་མེད་པ་ནི། དུས་གསུམ་དུ་སྟོང་པ་ཉིད་ཀྱང་དམིགས་སུ་མེད་པ་སྟེ། མཐ་
དང་དུས་དང་སྟོང་པ་ཉིད་ཀྱང་དམིགས་སུ་མེད་པའོ།།
ད་ནི་མི་དམིགས་པ་སྟོང་པ་བསྟན་པའི་ཕྱིར། མི་དམིགས་པ་སྟོང་པ་དྲུག་
བསྟན་པ། མི་དམིགས་སྟོང་པའི་མཆོག་ལྡན་པས། །བླ་མེད་འབྲས་བུ་ཐོབ་པ་
ནི། །དམིགས་པ་མི་འགྱུར་མཚན་ཉིད་འཛིན། །ཞེས་པ། ཅི་ཡང་མི་དམིགས་ཙམ་དུ་
འཛིན་པ་ཡང་། སྟོང་པ་ཡིན་པས། མི་དམིགས་སྟོང་པ་ཉིད་དེ། དམིགས་པ་མི་བྱེད་པ་
ནི་མི་དམིགས་པའོ། །ཡང་དངོས་པོའི་ཡུལ་ལ་མི་དམིགས་པ་ནི། མི་དམིགས་པ་སྟོང་
པ་ཉིད་དོ། །བདག་དང་སེམས་ཅན་དུ་འཛིན་པ་མི་དམིགས་པ་སྟོང་པ་ནི། མཆོག་མ་
ཡིན་ལ། ཕྱི་ནང་གི་བོན་གང་ཡང་མི་དམིགས་པ་སྟོང་པ་ཡིན་ལ། མི་དམིགས་པ་ཉིད་
ཀྱང་སྟོང་པར་ཤེས་པ་ནི། མི་དམིགས་པ་སྟོང་པའི་མཆོག་དང་ལྡན་པའོ། །དེ་ཤེས་ཤིང་
ལྡན་པས་བླ་ན་མེད་པའི་འབྲས་བུ་ཐོབ་པ་ནི། དངོས་པོ་དང་ལྡན་པར་མི་དམིགས་
པར་མི་འགྱུར་བ་མཚན་ཉིད་འཛིན་པའོ། །ཅིར་ཡང་མི་དམིགས་སྟོང་པ་ཡིས། །བླ་



220
སངས་རྒྱས་གཡུང་དྲུང་བོན་གྱི་དཔེ་ཚོགས།
མེད་འབྲས་བུ་ཐོབ་པ་ནི། །རྒྱུ་རྐྱེན་མི་དམིགས་མཚན་ཉིད་འཛིན། །ཞེས་པས། དངོས་
པོ་ཅི་ཡང་མི་དམིགས་པ་ནི་ཅིར་ཡང་མི་དམིགས་པའོ། །དེ་ལྟ་བུ་མི་དམིགས་པ་ཉིད་
ཀྱང་སྟོང་པ་ནི། སྟོང་པའི་རྒྱུ་སྟེ་སྟོང་པའི་བྱ་རུ་ཡང་མི་དམིགས་སྟོང་པར་བྱེད་པའི་
རྐྱེན་ཡང་མི་དམིགས་པའི་མཚན་ཉིད་འཛིན་པའོ། །ཡོངས་སུ་དམིགས་མེད་སྟོང་
པ་ཡིས། །བླ་མེད་འབྲས་བུ་ཐོབ་པ་ཡི། །དམིགས་པའི་ཡུལ་བསྟན་མཚན་ཉིད་
འཛིན། །ཞེས་པ། ཡོངས་སུ་མི་དམིགས་སྟོང་པ་བྱ་བ་ནི། མི་དམིགས་པར་སྟོང་པ་དེ་
ཡང་། བྱེད་པས་བྱས་པ་མ་ཡིན་ཏེ། དམིགས་པའི་ཡུལ་ཉིད་མཚན་མོ་ལས་འདས་ཏེ།
ཡུལ་བརྗོད་པ་ལས་འདས་པའི་མཚན་ཉིད་འཛིན་པའོ། །རབ་ཏུ་དམིགས་མེད་སྟོང་པ་
ཡིས། །བླ་མེད་འབྲས་བུ་ཐོབ་པ་ནི། །བདག་ཉིད་མི་དམིགས་མཚན་ཉིད་འཛིན། །ཞེས་
པ། རབ་ཏུ་མི་དམིགས་པ་སྟོང་པ་བྱ་བ་ནི། མི་དམིགས་པ་འཛིན་པའི་བདག་ཉིད་
ཀྱང་། དམིགས་སུ་མེད་པར་སྟོང་པ་ཉིད་དུ་འཛིན་པ་དེ། བདག་ཉིད་མི་དམིགས་པར་
འཛིན་པ་ཉིད་ཀྱང་། སྟོང་ཞིང་མི་དམིགས་པའི་མཚན་ཉིད་ལས་འདས་པའོ།།
དམིགས་མེད་སྟོང་པ་ཆེན་པོ་ཡིས། །བླ་མེད་འབྲས་བུ་ཐོབ་པ་ནི། །བདག་
དོན་མི་དམིགས་མཚན་ཉིད་འཛིན། །ཞེས་པ། མི་དམིགས་སྟོང་པ་ཆེན་པོ་ནི། མི་
དམིགས་པས་བདག་གི་དོན་གྲུབ་པ་ཡང་། མི་དམིགས་བདག་ཉིད་འབྲས་བུ་གྲུབ་པ་
ཡང་། མི་དམིགས་པ་སྟེ། དེ་བས་བདག་དོན་མི་དམིགས་པའོ། །རྒྱ་ཆེན་མི་དམིགས་
སྟོང་པ་ཡིས། །བླ་མེད་འབྲས་བུ་ཐོབ་པ་ནི། །སྟོང་གསལ་མི་དམིགས་མཚན་ཉིད་
འཛིན། །ཞེས་པ། མི་དམིགས་པ་སྟོང་པ་ཉིད་རྒྱ་ཆེ་ལ་དམིགས་པ་མེད་པ་ནི། ཕྱི་ནང་
གི་བོན་མི་དམིགས། འཛིན་པའི་སེམས་མི་དམིགས། གཟུང་བྱའི་ཏིང་འཛིན་ཉིད་



མཛོད་ལྷ་འགྲེལ།
མི་དམིགས་པ་ནི། མི་དམིགས་པ་ཉིད་རྒྱ་ཆེ་ལ་དམིགས་པ་མེད་པའོ། །དེ་ནི་སྟོང་པ་
ཉིད་དུ་ཕྱི་ནང་གི་བོན་ཐམས་ཅད་འདུས་པ་དང་། གཅིག་པར་གསལ་ཞིང་དེ་ཉིད་མི་
དམིགས་པའོ།།
ད་ནི་ཆེན་པོ་སྟོང་པ་ཉིད་ཀྱི་དོན་བསྟན་པའི་ཕྱིར། ཆེན་པོ་སྟོང་པ་དྲུག་ལྡན་
བསྟན་པ། ཆེན་པོ་སྟོང་པའི་མཆོག་ལྡན་པས། །བླ་མེད་འབྲས་བུ་ཐོབ་པ་ནི། །དཔག་
མེད་སྟོང་རྟོགས་མཚན་ཉིད་འཛིན། །ཞེས་པ། ཆེན་པོ་སྟོང་པ་ཞེས་བྱ་བ་ནི། ཐུགས་
རྗེ་ཆེན་པོ་དང་། ནམ་མཁའི་རྒྱ་ཆེན་པོ་དང་། སྟོང་གསུམ་གྱི་དེ་བཞིན་ཉིད་རྒྱ་ཆེ་
བ་ལ་སོགས་པ་ཐམས་ཅད་ཀྱང་། སྟོང་པ་ཡིན་པས་ཆེན་པོ་སྟོང་པ་ཉིད་ཞེས་བྱའོ། །དེ་ལ་
ཕྱོགས་རིས་ཀྱིས་བསྲུང་བའི་རི་རབ་ལ་སོགས་པ་ཡང་དག་པའི་འཛིན་པ་ནི། སྟོང་
པའི་སྟོང་པ་ཉིད་དོན་ཡིན་ཏེ། ཐུགས་རྗེ་ནམ་མཁའ་དང་མཉམ་པར་ཁྱབ་པ་དང་།
ནམ་མཁའ་དང་དབྱིངས་གཏིང་མེད་པ་ཡང་། སྟོང་པའི་རང་བཞིན་ནོ། །ཆེན་པོ་སྟོང་
པ་ཉིད་མཆོག་ཏུ་གྱུར་པའོ། །དཔག་པ་ལས་འདས་པ་ནི། དཔག་ཏུ་མེད་པ་སྟེ། བོན་
གྱི་དབྱིངས་རྟོགས་པའི་མཚན་ཉིད་འཛིན་པའོ། །དེ་བཞིན་ཆེན་པོ་སྟོང་པ་ཡིས། །བླ་
མེད་འབྲས་བུ་ཐོབ་པ་ནི། །ནམ་མཁའ་སྟོང་རྟོགས་མཚན་ཉིད་འཛིན། །ཞེས་པ། དེ་
ཞེས་པ་ནི་གང་མ་ཡིན་ཏེ། དེ་ཡང་བོན་ཉིད་དཔག་པ་ལས་འདས་པ་དེ་བཞིན་དུ།
ནམ་མཁའི་རྒྱ་ཡངས་དཔག་པ་ལས་འདས་ཏེ། དེའི་དོན་སྟོང་པར་རྟོགས་པ་ནི། ནམ་
མཁས་ཁྱབ་ཚད་ཆེན་པོ་སྟོང་པར་རྟོགས་པས། ནམ་མཁའ་འམ་སྟོང་པ་རྟོགས་
པའོ། །ཡོངས་སུ་སྟོང་པ་ཆེན་པོ་ཡིས། །བླ་མེད་འབྲས་བུ་ཐོབ་པ་ནི། །ཁྱབ་བདལ་སྟོང་
པའི་མཚན་ཉིད་འཛིན། །ཞེས་པ། དེ་ལ་ཡང་ཆེན་པོ་སྟོང་པ་དེས་བོན་ཐམས་ཅད་ལ།



122
སངས་རྒྱས་གཡུང་དྲུང་བོན་གྱི་དཔེ་ཚོགས།
སྙོམས་པར་ཁྱབ་པས་ཁྱབ་བདལ་སྟོང་པ་ཞེས་བྱ་སྟེ། ཆེན་པོ་ཡོངས་སུ་སྟོང་པ་ཞེས་
བྱའོ། །ཆེན་པོ་རབ་ཏུ་སྟོང་པ་ཡིས། །བླ་མེད་འབྲས་བུ་ཐོབ་པ་ནི། ཐུགས་རྗེ་ཆེ་སྟོང་
མཚན་ཉིད་འཛིན། །ཞེས་པ། ཆེན་པོའི་ནང་ན་རབ་ཏུ་གྱུར་པ་ནི། ཐུགས་རྗེ་ཆེན་
པོ་སྟོང་པ་ཡིན་ཏེ། ཐུགས་རྗེ་ཆེན་པོ་བྱ་བ་ནི། སེམས་ཅན་ཐམས་ཅད་ལ་ཁྱབ་པའི་
ཐུགས་ལ་བྱ་བ་སྟེ། དེ་སྟོང་པ་ནི་དོན་དུ་གྲུབ་པ་ལ་བྱ་བ་ཡིན་ནོ།།
ངོ་བོ་ཉིད་སྟོང་ཆེན་པོ་ཡིས། །བླ་མེད་འབྲས་བུ་ཐོབ་པ་ནི། །རྒྱ་མ་ཆད་སྟོང་
མཚན་ཉིད་འཛིན། །ཞེས་པ། ཆེན་པོ་སྟོང་པ་ཐམས་ཅད། ངོ་བོ་ཉིད་དུ་སྟོང་པས་ཆེན་
པོ་སྟོང་པ་ཉིད་དུ་ཆེན་པོ་སྟོང་པ་སྟེ། དུས་དང་གནས་འདི་ཙམ་བྱ་བའི་རྒྱ་ཆད་པ་
མེད་པས། རྒྱུ་མ་ཆད་པ་སྟོང་པ་ཞེས་བྱའོ།།
རྒྱུ་ཆེན་དངོས་པོ་ཀུན་སྟོང་པས། །བླ་མེད་འབྲས་བུ་ཐོབ་པ་ནི། །ཆེན་པོ་མི་
དམིགས་མཚན་ཉིད་འཛིན། །ཞེས་པ། རྒྱ་ཆེན་བོན་གྱི་དབྱིངས་སུ་ཕྱི་ནང་གི་དངོས་
པོ་ཀུན་མི་དམིགས་པའི་ངང་གཅིག་སྟེ། དེ་ནི་སྟོང་ཉིད་རྒྱ་ཆེ་ལ་དམིགས་པ་མེད་པ་
ཞེས་བྱ་བ། གང་ཡང་མི་དམིགས་པའོ།།
ད་ནི་དོན་དམ་པ་སྟོང་པ་ཉིད་བསྟན་པའི་ཕྱིར། དོན་དམ་སྟོང་པ་དྲུག་བསྟན་
པ། དོན་དམ་སྟོང་པའི་མཆོག་ལྡན་པས། །བླ་མེད་འབྲས་བུ་ཐོབ་པ་ནི། །ཀུན་རྫོབ་མེད་
སྟོང་མཚན་ཉིད་འཛིན། །ཞེས་པ། དམ་པའི་དོན་ཡིན་པས་དོན་དམ་པ་སྟེ། བོན་གྱི་
དབྱིངས་ལ་དོན་དམ་པ་ཞེས་བྱའོ། །དེ་ཡང་དོན་ཡིན་ལ་དམ་པ་ཡིན་པས་དོན་དམ་
པ་ཞེས་བྱའོ། །དབྱིངས་དང་ཡེ་ཤེས་ལ་བྱའོ། །དོན་གྱི་ནང་ན་དམ་པ་ཡིན་པས་དོན་
དམ་པ་སྟེ། སངས་རྒྱས་ཀྱི་ཡེ་ཤེས་ལ་བྱའོ། །ཡེ་ཤེས་དམ་པ་ཡིན་པས་དོན་དམ་པ་སྟེ།



མཛོད་ལྷ་འགྲེལ།
223
དབྱིངས་མ་གཡོས་པ་ལ་བྱའོ། །དེ་ལ་ཡང་སྒྲུབ་ཏུ་མེད་པས་སྟོང་པ་ཉིད་དོ། །དེ་ལ་ཡང་
མཆོག་ཏུ་གྱུར་པ་ནི་། དོན་དམ་པ་སྟོང་པའི་མཆོག་ལྡན་པས། ལོག་པར་ལྟ་བའི་དོན་
ལས་མཆོག་ཏུ་གྱུར་པའོ། །དངོས་པོ་སྣང་བ་དག་ནི་ཀུན་རྫོབ། ཀུན་གྱིས་རྫོབ་པས་
ཀུན་རྫོབ་ཏེ། དོན་ལ་ཀུན་བྱ་བ་མིང་མེད་པས། ཀུན་རྫོབ་མེད་པའོ། །དོན་ཞེས་བྱ་བ་
ལ་འཇུག་པའི་རྒྱུ་གསུམ་སྟེ། དོན་ཡུལ་འཇུག་པ་དང་། དོན་བརྗོད་པ་ལ་འཇུག་པ་
ལས་འཇུག་པ་དང་། དོན་དགོངས་པ་ལ་འཇུག་པ་དང་གསུམ་མོ། །ཡེ་ཤེས་དམ་པའི་
ཡུལ་ཡིན་པས། དོན་དམ་པ་ཡིན་ཙམ་ན། དོན་ཡུལ་ལ་འཇུག་པའོ། །དོན་གྱི་ནང་
ནས་དམ་པ་ཡིན་ཙམ་ན། དོན་དགོངས་པ་ལ་འཇུག་པའོ། །དོན་ཡིན་ལ་དམ་པ་ཡང་
ཡིན་ཙམ་ན། དོན་བརྗོད་བྱ་ལ་འཇུག་པའོ། །དམ་པ་ནི་བཟང་པོའི་སྒྲ་སྟེ། །ཁྱད་དུ་
ཕྱིན་པའོ། །དཔེར་ན་མི་ཡ་རབས་དྲ་མ་ལ། སྐྱེས་བུ་དམ་པ་ཞེས་ཟེར་བ་ལྟ་བུའོ། དེ་
བཞིན་དོན་དམ་སྟོང་པ་ཡི། །བླ་མེད་འབྲས་བུ་ཐོབ་པ་ནི། །ལོག་པར་མི་འགྱུར་མཚན་
ཉིད་འཛིན། །ཞེས་པ། དེ་བཞིན་ཞེས་བྱ་བ་ནི་འདས་པ་ལ་སྙག་པའོ། །བཞིན་ཞེས་བྱ་
བ་ནི་མ་ནོར་བ་སྟེ། དོན་དམ་པ་འཛིན་པ་ཙམ་ཡང་སྟོང་པ་དེ་ཁོ་ན་བཞིན་སྟོང་ཙམ་
ན། དོན་ཕྱིན་ཅི་ལོག་ཏུ་མ་གྱུར་པས། ལོག་པར་མི་འགྱུར་རོ། །དེ་ཡང་ལྟ་བ་ལོག་པར་
མི་འགྱུར་པ་དང་། སྤྱོད་པ་ལོག་པར་མི་འགྱུར་བ་དང་། ལོག་པར་མི་འགྱུར་བར་ཞེས་
བྱའོ། །ལྟ་བ་མ་ལོག་པ་ནི་ལྟ་བ་མཐར་ཕྱིན་པའོ། །སྤྱོད་པ་མ་ལོག་པ་ནི་དེ་དང་མི་
འགྱུར་བར་སྤྱོད་པའོ། །དོན་དམ་ཡོངས་སུ་སྟོང་པ་ཡི། །བླ་མེད་འབྲས་བུ་ཐོབ་པ་ནི། །ཐམས་
ཅད་མཉམ་སྟོང་མཚན་ཉིད་འཛིན། །ཞེས་པ། དོན་དམ་པར་ཐམས་ཅད་སྟོང་པ་ཡིན་
ཞིང་། མི་དམིགས་སྟོང་པ་གཅིག་ཀྱང་མེད་པ་ནི། དོན་དམ་པ་ཡོངས་སུ་སྟོང་པ་ཞེས་



224
སངས་རྒྱས་གཡུང་དྲུང་བོན་གྱི་དཔེ་ཚོགས།
བྱ་བ་ཡིན་སྟེ། དེ་ནི་ཕྱི་ནང་གི་བོན་ཐམས་
ཐམས་ཅད་མཉམ་པར་དོན་དམ་པར་སྟོང་པའི་
མཚན་ཉིད་འཛིན་པའོ། །དེ་ཡང་ངོ་བོ་མཉམ་པ་དང་། དུས་མཉམ་པའོ། །ངོ་བོ་མཉམ་
པ་ནི། ཐམས་ཅད་ཀྱི་ངོ་བོ་ཡང་སྟོང་པ་ཉིད་དུ་མཉམ་པའོ། །དུས་གསུམ་མཉམ་པ་ནི།
དུས་གསུམ་དུ་ཡེ་ནས་དོན་དམ་པར་སྟོང་པ་ལས་འདས་པས་དུས་མཉམ་པའོ། །དོན་
དམ་རབ་ཏུ་སྟོང་པ་ཡིས། །བླ་མེད་འབྲས་བུ་ཐོབ་པ་ནི། །དེ་ཉིད་སྟོང་རྟོགས་མཚན་
ཉིད་འཛིན། །ཞེས་པ། དོན་དམ་པ་སྟོང་པར་ལྟ་བའི་སྟོང་པ་ཙམ་དེ་ཡང་། མི་དམིགས་
པ་ནི་དོན་དམ་པར་རབ་ཏུ་སྟོང་ཞེས་བྱའོ། །དེ་ནི་དེ་ཁོ་ན་ཉིད་ཅེས་བྱ་བ། དབྱིངས་
བརྗོད་པ་དང་བྲལ་བའོ། །སྟོང་པ་ཉིད་རྟོགས་པའི་མཚན་ཉིད་འཛིན་པའོ། །དོན་དམ་
པ་སྟོང་པ་ཆེན་པོ་ཡིས། །བླ་མེད་འབྲས་བུ་ཐོབ་པ་ནི། །མཉམ་ཉིད་བདེ་སྟོང་མཚན་
ཉིད་འཛིན། །ཞེས་པ། དོན་དམ་པ་སྟོང་པ་ཆེན་པོ་ནི། བོན་ཉིད་ཀྱི་དབྱིངས་སུ་ཕྱི་ནང་
གི་བོན་ཀུན་མཉམ་པའོ། །དེ་དང་མཉམ་པ་ཉིད་ཡིན་ལ། དེ་ཉིད་བདེ་བ་ཆེན་པོ་ཡིན་
ཏེ། སྡུག་བསྔལ་དང་བྲལ་བས་བདེ་ལ། བྲལ་ལོ་བའི་རྟོགས་༼རྟོག༽པ་ལས་འདས་
པ་ཆེན་པོའོ། །དེ་ཉིད་སྟོང་པ་ཉིད་ལས་མ་འདའ་བར་མཁྱེན་པ་ནི། དོན་དམ་པའི་
སྟོང་པ་ཆེན་པོའོ། །དོན་དམ་རྒྱ་ཆེན་སྟོང་པ་ཡིས། །བླ་མེད་འབྲས་བུ་ཐོབ་པ་ནི། །དོན་
ལ་དམིགས་མེད་མཚན་ཉིད་འཛིན། །ཞེས་པ། དོན་དམ་པ་སྟོང་པ་ཉིད་རྒྱ་ཆེ་བ་ལ་
དམིགས་པ་མེད་པ་ནི། དོན་ཡང་མི་དམིགས། དམ་པ་ཡང་མི་དམིགས། སྟོང་པ་ཡང་
མི་དམིགས་པ་ནི། དོན་དམ་པ་ཉིད་རྒྱ་ཆེ་ལ་དམིགས་པ་མེད་པའོ། །དེ་ནི་དོན་བྱ་བ་
དགོངས་པའི་འབྲས་བུ་ཡང་དམིགས་པར་མི་བྱེད་པའི་མཚན་ཉིད་དོ།།
ད་ནི་རང་བཞིན་སྟོང་པ་བསྟན་པའི་ཕྱིར། རང་བཞིན་སྟོང་པ་དྲུག་བསྟན་པ།



225
མཛོད་ལྷ་འགྲེལ།
རང་བཞིན་སྟོང་པའི་མཆོག་ལྡན་པས། །བླ་མེད་འབྲས་བུ་ཐོབ་པ་ནི། །ཀུན་ནས་སྟོང་
པའི་མཚན་ཉིད་འཛིན། །ཞེས་པ། ཕྱི་ནང་གི་བོན་ཐམས་ཅད། སྟོང་པ་ཉིད་ནི་སུས་
ཀྱང་བྱས་པ་མ་ཡིན་པས། རང་བཞིན་སྟོང་པ་ཉིད་དོ། །དེ་ལ་རང་གི་རང་བཞིན་ནི།
བྱེད་པ་མེད་པའི་དོན་ཏེ། དཔེར་ན་མེ་ནི་རང་བཞིན་གྱི་ཚ་བ་ལ་བྱེད་པ་མེད་པ་དང་།
ཚེར་མ་ནི་རང་བཞིན་གྱི་རྣོ་བ་ལ་གཞོག་པ་མེད་པ་ལྟ་བུའོ། །དེ་ལྟར་ཕྱི་ནང་གི་བོན་
སྟོང་པ་ཡང་། གཞན་ལས་མ་བྱུང་། རང་གི་རང་བཞིན་གྱིས་བྱུང་བར་ཤེས་པ་ནི། རང་
བཞིན་གྱི་སྟོང་པའི་མཆོག་ལྡན་པའོ། །ཀུན་ནི་མང་བ་སྟེ་ཕྱོགས་ཀུན་ལས་ཀྱང་རང་
བཞིན་གྱིས་སྟོང་། དུས་ཀུན་ལས་རང་བཞིན་གྱིས་སྟོང་པའོ། །དེ་བཞིན་རང་བཞིན་
སྟོང་པ་ཡི། །བླ་མེད་འབྲས་བུ་ཐོབ་པ་ནི། །རང་བཞིན་རྒྱུ་སྟོང་མཚན་ཉིད་འཛིན། །ཞེས་པ།
རང་གི་རང་བཞིན་སྟོང་པ་དེ་ཡང་། རྒྱུ་ཡི་གཞི་གནས་སྟོང་པ་ཡིན་གྱིས། དེ་ལྟ་ཙམ་
སྟོང་པ་མ་ཡིན་པ་ནི། དེ་བཞིན་སྟོང་པ་ཞེས་བྱ་བ་ཡིན་ནོ། །རང་བཞིན་ཡོངས་སུ་སྟོང་
པ་ཡིས། །བླ་མེད་འབྲས་བུ་ཐོབ་པ་ནི། །མི་གནས་སྟོང་པའི་མཚན་ཉིད་འཛིན། །ཞེས་
པ། རང་གི་རང་བཞིན་སྟོང་པ་དེ། དེ་ཡང་རྒྱུ་འམ་གཞི་གནས་སྟོང་པ་ཡིན་གྱི། དེ་
ལྟར་ཙམ་སྟོང་པ་ཡིན་པ་ནི། དེ་བཞིན་རང་བཞིན་སྟོང་པ་ཞེས་བྱ་བ་ཡིན་ནོ། །རང་
བཞིན་ཡོངས་སུ་སྟོང་པ་ཡིས། །བླ་མེད་འབྲས་བུ་ཐོབ་པ་ནི། །མི་གནས་སྟོང་པའི་
མཚན་ཉིད་འཛིན། །ཞེས་པ། རང་གི་རང་བཞིན་གྱིས་སྟོང་པ་དེ་ཡང་། རྟག་ཆད་ནས་
མཚན་མའི་མཐའ་གང་ལ་ཡང་མི་དམིགས་མི་གནས། སྟོང་པའི་མཚན་ཉིད་འཛིན་
ཞེས་བྱ་སྟེ། དེ་ནི་རང་བཞིན་ཡོངས་སུ་སྟོང་ཞེས་བྱ་བ་ཐམས་ཅད་མཁྱེན་ཏེ། མཐའ་
གཅིག་ལ་ཡང་མི་གནས་པའོ། །རང་བཞིན་རབ་ཏུ་སྟོང་པ་ཡིས། །བླ་མེད་འབྲས་བུ་



26
སངས་རྒྱས་གཡུང་དྲུང་བོན་གྱི་དཔེ་ཚོགས།
ཐོབ་པ་ནི། །ཅི་བཞིན་མེད་སྟོང་མཚན་ཉིད་འཛིན། །ཞེས་པ། རང་བཞིན་གྱི་སྟོང་
པའི་རབ་ཏུ་སྟོང་པ་བྱ་བ་ནི། རང་རང་གི་མཚན་ཉིད་རང་བཞིན་སྟོང་པའི་དུས་ནས་
ཡོད་པ་མ་ཡིན་ཏེ། དོན་དུ་གཅིག་པ་ནི་རང་བཞིན་རབ་ཏུ་སྟོང་པའོ། །དེ་ཀུན་རྫོབ་
ཀྱི་མཚན་ཉིད་ཇི་བཞིན་མེད་སྟོང་ཞེས་བྱའོ། །རང་བཞིན་སྟོང་པ་ཆེན་པོ་ཡིས། །བླ་
མེད་འབྲས་བུ་ཐོབ་པ་ནི། །ཡོད་མེད་ཀུན་སྟོང་མཚན་ཉིད་འཛིན། །ཞེས་པ། རང་གི་
རང་བཞིན་གྱིས་སྟོང་པ་ཆེན་པོ་ནི། ཡོད་པར་གྲུབ་པའི་དབྱིངས་དང་། སྒྱུ་མ་ལ་སྣང་
བ་ཐམས་ཅད་རང་བཞིན་གྱིས་སྟོང་པ་ནི། དེ་ནི་ཡོད་པར་སྣང་བའི་ཡོངས་སུ་གྲུབ་པ་
དང་། མེད་པར་བརྟགས་པའི་ཀུན་བརྟག་རྣམས། རང་བཞིན་གྱིས་སྟོང་པའི་མཚན་
ཉིད་དོ། །རྒྱ་ཆེན་རང་བཞིན་སྟོང་པ་ཡིས། །བླ་མེད་འབྲས་བུ་ཐོབ་པ་ནི། །སྟོང་ཞིང་
མི་དམིགས་མཚན་ཉིད་འཛིན། །ཞེས་པ། རང་བཞིན་སྟོང་པ་ཉིད་རྒྱ་ཆེ་ལ་དམིགས་
པ་མེད་པ་ཞེས་བྱ་བ། རང་བཞིན་ཡང་མི་དམིགས། དེའི་ངང་དུ་གནས་པ་ཡང་མི་
དམིགས་པ་ནི། རང་བཞིན་སྟོང་པ་ཉིད་རྒྱ་ཆེ་ལ་དམིགས་པ་མེད་པ་ཞེས་བྱ་བ་ཡིན་
ནོ།།
ད་ནི་རང་བཞིན་མེད་སྟོང་བསྟན་པའི་ཕྱིར། རང་བཞིན་མེད་སྟོང་དྲུག་བསྟན་
པ། རང་བཞིན་མེད་སྟོང་མཆོག་ལྡན་པས། །བླ་མེད་འབྲས་བུ་ཐོབ་པ་ནི། །རྟོག་མེད་
སྟོང་པའི་མཚན་ཉིད་འཛིན། །ཞེས་པ། གཟུགས་རང་ལ་གཟུགས་ཀྱི་རྟག་ཏུ་མེད་པ་
ནི། རང་བཞིན་མེད་པ་ཡིན་ལ། དེ་ལ་རང་བཞིན་གྲུབ་པ་མེད་པ་ནི། རང་བཞིན་མེད་
པ་སྟོང་པ་ཉིད་ཞེས་བྱ་བ་ཡིན། །དེ་ལ་ཆད་པར་ལྟ་བ་སྤང་པ་ནི། རང་བཞིན་ཆེད་པ་
མཆོག་དང་ལྡན་པ་ཡིན་ནོ། །དེ་ནི་ཅི་ལ་ཡང་མི་རྟོག་པས། རྟོག་མེད་དེ། གཟུང་བ་



མཛོད་ལྷ་འགྲེལ།
2
དང་འཛིན་པ་དང་རང་བཞིན་མེད་པ་ཙམ་དུ་མི་རྟོག་པས། རང་བཞིན་མེད་པ་སྟོང་
པའི་མཆོག་ནི། རྟོག་པ་མེད་ལ་སྟོང་པའི་མཚན་ཉིད་འཛིན་པ་ཡིན་ནོ། །དེ་བཞིན་
རང་བཞིན་མེད་སྟོང་པས། །བླ་མེད་འབྲས་བུ་ཐོབ་པ་ནི། །འགག་མེད་སྟོང་པའི་
མཚན་ཉིད་འཛིན། །ཞེས་པ། རང་བཞིན་སྟོང་པ་དེ་ཉིད་ཀྱང་། རང་བཞིན་དང་བྲལ་
ཞིང་སྟོང་པ་ནི། རང་བཞིན་མེད་པ་ལས། འགག་པ་དང་ཆད་པ་ལས་འདས་པ་ཡིན་
ནོ། །དེ་འགག་པ་ནི་མི་རྟོག་པ་ཡིན་ལ། དེ་མེད་པ་ནི་འགག་པ་མེད་པའོ། །དེ་ཉིད་མ་
གྲུབ་པ་ནི་སྟོང་པ་ཉིད་དོ། །རང་བཞིན་ཡོངས་སུ་མེད་སྟོང་པས། །བླ་མེད་འབྲས་བུ་
ཐོབ་པ་ནི། །ཅི་མེད་སྟོང་ཐུབ་མཚན་ཉིད་འཛིན། །ཞེས་པ། རང་གི་རང་བཞིན་གྱིས་
རང་བཞིན་མེད་པ་དེ། ནན་གྱིས་མེད་པར་བྱ་བ་མ་ཡིན་ཏེ། རང་གི་རང་བཞིན་གྱིས་
རང་བཞིན་མེད་པ་ནི། རང་བཞིན་མེད་པ་ཡོངས་སུ་སྟོང་པ་ཞེས་བྱ་བ་ཡིན་ནོ། །དེ་ནི་
མཚན་མ་ཅི་ཡང་མ་གྲུབ་པས། སྐྱེ་བ་མེད་དང་རང་བཞིན་མེད་པའི་ངོ་བོ་ཅི་ཡང་མ་
གྲུབ་པས། གཞན་གྱིས་མ་བསྐྱེད་པས་སྐྱེ་བ་མེད་པའོ། །མཚན་ཉིད་འཛིན་པའོ། །རང་
བཞིན་རབ་ཏུ་མེད་སྟོང་པས། །བླ་མེད་འབྲས་བུ་ཐོབ་པ་ནི། །ཅི་ཡང་མ་གྲུབ་མཚན་
ཉིད་འཛིན། །ཞེས་པ། རང་བཞིན་མེད་པ་སྟོང་པ་ཙམ་དུ་འཛིན་པ་ལ་ཡང་། དམིགས་
ཤིང་གྲུབ་པ་མེད་པར་རྟོགས་པ་ནི། རང་བཞིན་མེད་པ་རབ་ཏུ་རྟོགས་ཞེས་བྱའོ། །དེ་
རྣམ་པ་དང་རང་བཞིན་དང་དངོས་པོ་གང་ཡང་གྲུབ་པ་མེད་པས། ཅི་ཡང་མ་གྲུབ་
པའོ། །རང་བཞིན་མེད་སྟོང་ཆེན་པོ་ཡི། །བླ་མེད་འབྲས་བུ་ཐོབ་པ་ནི། །སྟོང་ལ་མ་སྤང་
མཚན་ཉིད་འཛིན། །ཞེས་པ། རང་བཞིན་མེད་པ་སྟོང་པ་ཉིད་ཀྱི་དུས་ན། རང་བཞིན་
མེད་པ་ཕར་གསལ་ཏེ། རང་བཞིན་མེད་པ་བཙལ་རྒྱུ་མེད་པས། རང་བཞིན་མེད་པ་



228
སངས་རྒྱས་གཡུང་དྲུང་བོན་གྱི་དཔེ་ཚོགས།
སྟོང་པ་ཆེན་པོ་སྟེ། དེ་ནི་ངོ་བོས་སྟོང་ལ་དངོས་པོ་གང་ཡང་མ་སྤངས་པའི་མཚན་
ཉིད་འཛིན་པའོ། །རྒྱ་ཆེའི་རང་བཞིན་སྟོང་པ་ཡི། བླ་མེད་འབྲས་བུ་ཐོབ་པ་ནི། །ཀུན་
སྟོང་མི་དམིགས་མཚན་ཉིད་འཛིན། །ཞེས་པ། རང་བཞིན་མེད་པ་སྟོང་པ་རྒྱ་ཆེ་ལ་
དམིགས་པ་མེད་པ་བྱ་བ་ནི། རང་བཞིན་ཡང་མི་དམིགས་མེད་པ་ཡང་མི་དམིགས།
སྟོང་པ་ཡང་མི་དམིགས་པའོ། །དེ་ནི་དངོས་པོ་ཀུན་སྟོང་པ་ཡིན་ཞིང་། རང་བཞིན་
མེད་པ་སྟོང་པ་ཡིན་ལ། དེ་ཡང་ངོ་བོས་དམིགས་མེད་པས། ཀུན་སྟོང་དམིགས་པའོ།།
ད་ནི་རང་གི་མཚན་ཉིད་སྟོང་པ་བསྟན་པའི་ཕྱིར། རང་གི་མཚན་ཉིད་དྲུག་
བསྟན་པ། རང་མཚན་སྟོང་པའི་མཆོག་ལྡན་པས། །བླ་མེད་འབྲས་བུ་ཐོབ་པ་ནི། །མི་
གཡོ་སྟོང་པའི་མཚན་ཉིད་འཛིན། །ཞེས་པ། རང་གི་མཚན་ཉིད་ནི། འཁོར་བ་སྡུག་
བསྔལ་གྱི་མཚན་ཉིད། མྱ་ངན་ལས་འདས་པ་ནི། བདེ་བའི་མཚན་ཉིད་ལ་སོགས་པ་
ནི། སྤྱི་ཡི་མཚན་ཉིད་དོ། རླུང་ཡང་ཞིང་གཡོ་བ་ཡང་། ས་སྲ་བ་ནི་རང་གི་མཚན་ཉིད་
དོ། །སྤྱི་དང་རང་གི་མཚན་ཉིད་ལ་གྲུབ་པ་མེད་ལ་དོན་མ་ཡིན་པ། རང་གི་མཚན་
ཉིད་སྟོང་པ་ཉིད་ཅེས་བྱ་བ་ཡིན་ནོ། །དེ་ལ་ཡང་རང་གི་མཚན་ཉིད་སྟོང་པ་ཉིད་ཅེས་
བྱ་བ་ཡིན་ནོ། དེ་ལ་ཡང་རང་གི་མཚན་ཉིད་བྱ་བ། སྤྱིར་ལས་དཀར་པོ་སོ་སོ་རང་གི་
མཚན་ཉིད་ཀྱང་སྟོང་པ་ཡིན་ལ། དེ་དུས་དང་གནས་སྐབས་ཀུན་ཏུ་སྟོང་པ་ཡིས། ངང་
ལ་གཡོ་བ་མེད་པས། མི་གཡོ་སྟོང་པ་ཞེས་བྱའོ། །དེ་བཞིན་མཚན་ཉིད་ཀུན་སྟོང་
པས། །བླ་མེད་འབྲས་བུ་ཐོབ་པ་ནི། །སོ་སོར་ཀུན་སྟོང་མཚན་ཉིད་འཛིན། །ཞེས་པ།
རང་གི་མཚན་ཉིད་སྟོང་པ་དེ་བཞིན་ཏུ། མཚན་ཉིད་ཀྱི་རང་བཞིན་ཡང་སྟོང་པ་ཡིན་
ཏེ། མཚན་ཉིད་དང་རང་བཞིན་དང་། བོན་དང་བོན་གྱི་མཚན་ཉིད་དང་། སོ་སོར་



མཛོད་ལྷ་འགྲེལ།
229
སྟོང་པ་ཉིད་ཡིན་ནོ། །ཀུན་ཤེས་བྱ་བ་ནི་ཐམས་ཅད་དོ། །མཚན་ཉིད་ཡོངས་སུ་སྟོང་
པ་ཡིས། །བླ་མེད་འབྲས་བུ་ཐོབ་པ་ནི། །མི་རྟོག་སྟོང་པའི་མཚན་ཉིད་འཛིན། །ཞེས་
པ། རང་གི་མཚན་ཉིད་ཡོངས་སུ་སྟོང་པ་བྱ་བ་ནི། དངོས་པོ་དང་མཚན་མའི་རང་
གི་མཚན་ཉིད་པས། དོན་དམ་པར་མི་རྟོག་པའི་མཚན་ཉིད་ཀྱང་སྟོང་པ་ལ་འདས་
པའོ། །དེས་བླ་ན་མེད་པ་ཐོབ་པ་ནི། རྣམ་པར་མི་རྟོག་ཅིང་མི་སྤྱོད་པ་ཡང་། སྟོང་པའི་
མཚན་ཉིད་འཛིན་པའོ། །རང་གི་མཚན་ཉིད་རང་སྟོང་པས། །བླ་མེད་འབྲས་བུ་ཐོབ་
པ་ནི། །མཐའ་ཡས་སྟོང་པའི་མཚན་ཉིད་འཛིན། །ཞེས་པ། རང་གི་མཚན་ཉིད་སྟོང་པ་
བྱ་བ་ནི། འཁོར་བ་མྱ་ངན་ལས་པའི་བོན་ཐམས་ཅད། སྟོང་པའི་རང་གི་མཚན་ཉིད་
ཅན་དུ་ཤེས་པའོ། དེ་ནི་རྟག་པ་དང་། ཆད་པ་དང་། ཡོད་པ་དང་། མེད་པའི་མཐའ་
ལས་སྟོང་པའི་མཚན་ཉིད་ཅན་ནོ། །ལ་ལའི་གཞུང་གི་ནམ་མཁའི་མཐའ་དང་བོན་གྱི་
དབྱིངས་ནི། མཐའ་ཡས་པ་སྟེ། དེ་ཉིད་ཀྱང་སྟོང་པའི་མཚན་ཉིད་ལས་མ་འ་
འདས་
པ་ཞེས་བྱའོ། །ཞེས་ཟེར་རོ། །རྒྱ་ཆེའི་མཚན་ཉིད་སྟོང་པ་ཡི། །བླ་མེད་འབྲས་བུ་ཐོབ་
པ་སྟེ། །འདུ་ཤེས་མི་དམིགས་མཚན་ཉིད་འཛིན། །ཞེས་པ། རང་གི་མཚན་ཉིད་སྟོང་
པ་ཉིད་རྒྱ་ཆེ་ལ་དམིགས་པ་མེད་པ་ནི། རང་ཡང་མི་དམིགས་མཚན་ཉིད་ཀྱང་མི་
དམིགས། སྟོང་པ་ཡང་མི་དམིགས་ཏེ། བླ་ན་མེད་པའི་འབྲས་བུ་ཐོབ་པ་ཙམ་ན། རང་
གི་འདུ་ཤེས་དང་མཚན་ཉིད་ཀྱི་འདུ་ཤེས་དང་། འདུ་ཤེས་མི་དམིགས་པ་ཞེས་བྱའོ།།
ད་ནི་ཐོག་མ་དང་ཐ་མ་མེད་སྟོང་མཚན་ཉིད་བསྟན་པའི་ཕྱིར། ཐོག་མཐའི་
སྟོང་པ་དྲུག་བསྟན་པ། །ཐོག་མཐའ་མེད་སྟོང་མཆོག་ལྡན་པ། །བླ་མེད་འབྲས་བུ་ཐོབ་
པ་ནི། །དུས་མཐའ་སྟོང་རྟོགས་མཚན་ཉིད་འཛིན། །ཞེས་པ། ཐོག་མ་ནི་སྔོན་ཡིན་ལ།



230
སངས་རྒྱས་གཡུང་དྲུང་བོན་གྱི་དཔེ་ཚོགས།
ཐ་མ་ནི་ཕྱི་མ་སྟེ། ཕྱི་ནང་གི་བོན་ཐམས་ཅད་ཡེ་ནས་ཐོག་མ་ནས་སྟོང་པ་ཉིད་ལས་མ་
འདས་ལ། ཐོག་མ་མེད་པ་ཡང་སྟོང་པ་ཉིད་ལས་མ་འདས་པས། ཐོག་མ་མེད་པ་སྟོང་
པ་ཉིད་ཞེས་བྱ་བ་ཡིན་ནོ། །དེ་ལ་ཐོག་མ་མེད་དང་ཐ་མ་མེད་པ་སྟོང་པ་དེ་ཡང་། དུས་
འདི་ནས་སྟོང་བྱ་བའམ། མཐའ་འདི་ཙམ་དུ་སྟོང་བྱ་བ་མེད་པ་ནི། ཐོག་མ་དང་ཐ་མ་
མེད་པ་སྟོང་པའི་མཆོག་ལྡན་པའོ། །དེ་ནི་དུས་དང་མཐའ་དང་བཅས་ཏེ་སྟོང་པའི་
མཚན་ཉིད་འཛིན་པའོ། །ཐོག་མཐའ་མེད་པ་སྟོང་རྟོགས་པས། །བླ་མེད་འབྲས་བུ་ཐོབ་
པ་ནི། །མཐའ་འདས་སྟོང་རྟོགས་མཚན་ཉིད་འཛིན། །ཞེས་པ། ཐོག་མ་དང་མཐའ་
མ་མེད་པའི་སྟོང་པར་རྟོགས་པ་ནི། ཐོག་མ་དངོས་པོ་མེད་པས། ཐ་མ་ཡང་དངོས་པོ་
མེད་པ་དང་། ཐོག་མ་དང་དངོས་པོ་མེད་པས། བར་དང་ཐ་མར་ཡང་དངོས་པོ་མེད་
པར་རྟོགས་པ་སྟེ། དེས་བླ་ན་མེད་པའི་འབྲས་བུ་ཐོབ་ཙམ་ན། ལས་ཀྱང་མེད་ལ། ལས་
ཀྱི་འབྲས་བུ་ཡང་མེད་དོ། །ཐོག་མའི་ལས་དངོས་སུ་མ་གྲུབ་པས། སྟོང་པ་དེ་བཞིན་
དུ། ལས་ཀྱི་མཐའི་འབྲས་བུ་ཡང་སྟོང་པར་རྟོགས་པའི་མཚན་ཉིད་དོ། །ཐོག་མཐའ་
ཡོངས་སུ་སྟོང་པ་ཡི། བླ་མེད་འབྲས་བུ་ཐོབ་པ་ནི། །འདི་ཞེས་མེད་སྟོང་མཚན་ཉིད་
འཛིན། །ཞེས་པ། ཐོག་མ་དང་ཐ་མ་ཡོངས་སུ་སྟོང་པར་བྱ་བ་ནི། ཐོག་མ་ནས་སྟོང་
པའི་བོན་འདི་ནི། མཐའ་མར་སྟོང་པ་ནི་འདི་ཞེས་བྱ་བ་གཏད་དང་། བོན་འདི་དག་
ནི་ཐོག་མ་མེད་པ་ལས་སྟོང་ལ། བོན་འདི་དག་ནི་ཐ་མ་མེད་པར་སྟོང་སྟེ། ཞེས་བསྟན་
དུ་མེད་པ་ནས། འདི་ཞེས་མེད་པས་སྟོང་པ་བྱའོ། །ཐོག་མཐའི་རབ་ཏུ་སྟོང་པ་ཡིས། །བླ་
མེད་འབྲས་བུ་ཐོབ་པ་ནི། །དུས་རྣམ་ཀུན་སྟོང་མཚན་ཉིད་འཛིན། །ཞེས་པ། ཐོག་མ་
དང་ཐ་མ་མེད་པར་རབ་ཏུ་སྟོང་ཞེས་བྱ་བ་ནི། བོན་ཐམས་ཅད་ཐོག་མ་མེད་པ་ནས་



མཛོད་ལྷ་འགྲེལ།
31
སྟོང་ལ། ཕྱིས་ཀྱང་ཐ་མ་མེད་པའི་བར་དུ་སྟོང་ལ། ད་ལྟའི་དུས་ན་ཡང་སྟོང་པ་ལས་མ་
འདས་པ་ནི། ཐོག་མཐའ་རབ་ཏུ་སྟོང་པའོ། །དེ་དུས་འདས་པ་དང་མ་འོངས་པ་དང་།
ད་ལྟའི་དུས་རྣམ་ཀུན། སྟོང་པ་ཉིད་ལས་མ་འདས་པའི་མཚན་ཉིད་དོ། །ཐོག་མཐའི་
དུས་ཆེན་སྟོང་པ་ཡིས། །བླ་མེད་འབྲས་བུ་ཐོབ་པ་ནི། །རྩེ་གཅིག་དུས་སྟོང་མཚན་ཉིད་
འཛིན། །ཞེས་པ། ཐོག་མ་དང་ཐ་མ་མེད་པར་དུས་གསུམ་དུ་སྟོང་པ་ཆེན་པོ་ནི། རེས་
སྟོང་ལ་རེས་མི་སྟོང་པ་མ་ཡིན་པ་དང་། ལ་ལའི་དུས་ཐོག་མ་མེད་པར་སྟོང་། ལ་ལ་ནི་
ཐོག་མ་ཐ་མ་མེད་པར། མི་སྟོང་ཞེས་བྱ་བ་མེད་པ་ནི། མཐའ་སྟོང་པ་ཆེན་པོ་སྟེ། ད་ནི་
རྩེ་གཅིག་ཏུ་སྟོང་པ་ཞེས་བྱ་བ། བོན་ཐམས་ཅད་དུས་དང་གནས་སྐབས་ཐམས་ཅད་
དུ། སྟོང་པའི་མཚན་ཉིད་ཏེ། ཐོག་མཐའ་རྒྱ་ཆེན་སྟོང་པ་ཡིས། །བླ་མེད་འབྲས་བུ་ཐོབ་
པ་ནི། །སྟོང་བྲལ་དམིགས་མེད་མཚན་ཉིད་འཛིན། །ཞེས་པ། ཐོག་མ་དང་ཐ་མ་མེད་
པ་སྟོང་པ་ཉིད་རྒྱུ་ཆེ་ལ་མི་དམིགས་པ་ཞེས་བྱ་བ་ནི། ཐོག་མ་ཡང་མི་དམིགས། ཐ་མ་
ཡང་མི་དམིགས། སྟོང་པ་ཡང་མི་དམིགས་ཏེ། དེས་ན་སྟོང་པ་ཉིད་དང་ཡང་མ་བྲལ་
ཞིང་། དམིགས་པ་མེད་པའི་མཚན་ཉིད་འཛིན་པའོ། །དེ་ལ་སྟོང་པ་ཉིད་ཙམ་པོ་དེ་
མི་དམིགས་པའོ། །ལ་ལ་དག་ན་རེ། སྟོང་པ་ཉིད་དང་མ་བྲལ་བ་ནི། སྟོང་པ་ཉིད་དང་
བཅས་པའི་ཕ་རོལ་གྱི། དོན་ཡང་དམིགས་སུ་མེད་པ་ཞེས་བྱ་བ་ཡིན་ནོ། །ཞེས་ཟེར་
རོ།།
ད་ནི་དོར་བ་མེད་པ་སྟོང་པ་ཉིད་བསྟན་པའི་ཕྱིར། དོར་མེད་སྟོང་པ་དྲུག་
བསྟན་པ། དོར་མེད་སྟོང་པའི་མཆོག་ལྡན་པས། །བླ་མེད་འབྲས་བུ་ཐོབ་པ་ནི། །ལྷག་
མཐོང་མེད་སྟོང་མཚན་ཉིད་འཛིན། །ཞེས་པ། དོར་བ་མེད་པ་སྟོང་པ་ནི། ལྷག་མཐོང་



232
སངས་རྒྱས་གཡུང་དྲུང་བོན་གྱི་དཔེ་ཚོགས།
གི་མཚན་ཉིད་ནི། ཐམས་ཅད་སྤངས་པའི་དོར་བ་དང་། སྤངས་པ་གཅིག་ཀྱང་མེད་
པ་སྟེ། སྟོང་པའི་ཕ་རོལ་ནས་དོར་རྒྱུ་དང་སྤང་རྒྱུ་མ་མཐོང་བ་ནི། དོར་བ་མེད་པའི་
སྟོང་པ་ཉིད་དེ། ལྷག་པ་མཐོང་བའི་བོན་སྟོང་པ་ཉིད་ན་ཕ་རོལ་གཞན་མེད་པའོ། །དེ་
བཞིན་དོར་མེད་སྟོང་པ་ཡིས། །བླ་མེད་འབྲས་བུ་ཐོབ་པ་ནི། །སྟོང་ལ་རྫོགས་པའི་
མཚན་ཉིད་འཛིན། །ཞེས་པ། དོར་བ་ལྷག་མཐོང་གི་མཚན་མ་ཐམས་ཅད། སྟོང་པ་
ཉིད་ཀྱི་ངང་དུ་གསལ་ཞིང་སྟོང་པ་ཉིད་ལ་རྫོགས་པ་ནི། དེ་བཞིན་དོར་བ་མེད་པ་སྟོང་
པ་སྟེ། དེ་ཞེས་བྱ་བ་འདས་པ་ལ་སྙེགས་སོ། །གཞིའི་བྱ་༼གཞི་བྱ་བ༽ནི་མ་ནོར་བ་སྟེ།
དོར་བ་ལྷག་མཐོང་གི་མཚན་མ་ཡང་དེ་བཞིན་དུ་སྟོང་པའོ། །དེ་ནི་སྟོང་པ་ཡང་ཡིན་
མ་སྟོང་པ་དེའི་ངང་དུ་རྫོགས་སམ། བོན་གཞན་གྲུབ་པ་མེད་པས། སྟོང་ལ་རྫོགས་པའི་
མཚན་ཉིད་འཛིན་པའོ། །ཡོངས་སུ་དོར་མེད་སྟོང་པ་ཡིས། །བླ་མེད་འབྲས་བུ་ཐོབ་པ་
ནི། །མ་ཡིན་ཀུན་སྟོང་མཚན་ཉིད་འཛིན། །ཞེས་པ། དོར་བ་མེད་པ་ཡོངས་སུ་སྟོང་པ་
ཞེས་བྱ་བ་ནི། ཕྱི་ནང་གི་བོན་ཐམས་ཅད་སྟོང་[པ་]ལས་ལྷག་པའི་མཚན་མ་ཡང་།
སྟོང་པ་དེ་བཞིན་ཉིད་དུ། འཇིག་རྟེན་གྱི་ལོག་རྟོག་མཚན་མ་ལ་ཐམས་ཅད་ཀྱང་སྟོང་
པར་རྟོགས་པའོ། དེ་ནི་མ་ཡིན་ཀུན་སྟོང་སྟེ། ཕྱི་ནང་གི་བོན་ལ་ལོག་པར་རྟོག་པའི་
བདག་ཅེས་བྱ་བ་འམ། ཕྱྭ་སྐོས་སམ་རིག་པ་ཤེད་སྐུར་པ་པོ་ལ་སོགས་པ་བྱེད་པོས་
བྱས་པའི་བྱེད་མཁན་པོ་དག་ཀྱང་། གཞི་གནས་མེད་དེ་འོང་བའོ། །ཁ་ཅིག་ནི་གཞན་
སྟོང་ཡང་ཕྱྭ་སྐོས་རིག་པའི་སྐྱེས་བུ་མི་སྟོང་སྟེ། ཡོད་པ་གཞན་སྟོང་པ་ནི། དོར་བ་མེད་
པ་སྟོང་པ་ཉིད་དོ། །ཞེས་བསྟན་པ་དག་ནི་དོན་མ་ཡིན་པས། དེ་དག་ཀུན་ཡང་སྟོང་
[པ]ཡིན་ཞེས་བསྟན་པའོ། །དོན་མེད་རབ་ཏུ་སྟོང་པ་ཡིས། །བླ་མེད་འབྲས་བུ་ཐོབ་



མཛོད་ལྷ་འགྲེལ།
233
པ་ནི། །འདུ་འབྲལ་མེད་པའི་མཚན་ཉིད་འཛིན། །ཞེས་པ། དོར་བ་མེད་པའི་སྟོང་པ་
དེ་ཡང་། རྒྱུ་རྐྱེན་འདུས་ནས་བྱས་པ་ཡང་མ་ཡིན་ལ། གང་རྒྱུ་ལས་མ་བྱས་པས་རྐྱེན་
གྱིས་མི་འཇིག་པས། བྲལ་བ་ཡང་མེད་པ་ནི། དོར་མེད་རབ་ཏུ་སྟོང་པ་ཞེས་བྱ་སྟེ། དེ་
ནི་འདུ་བ་ཞེས་བྱ་བ་ལྷག་མཐོང་གི་མཚན་མ་དེ་དང་འདུ་བ་དང་འབྲལ་བ་བྱས་པ་
མེད་དོ། །དོར་མེད་ཆེན་པོ་སྟོང་པ་ཡིས། །བླ་མེད་འབྲས་བུ་ཐོབ་པ་ནི། །སྟོང་པ་ཀུན་
གསལ་མཚན་ཉིད་འཛིན། །ཞེས་པ། དོར་བ་ལྷག་མཐོང་གི་མཚན་མ་དོར་མེད་སྟོང་
པ་ཆེན་པོ་ནི། སྟོང་ཞིང་ཉིད་དེ་ཡི་ངང་དུ་མི་གནས་པ་མེད་པ་དང་། ཐམས་ཅད་དེ་ལ་
གནས་པས་ཀུན་གནས་ཞེས་བྱ་བ་ཡིན་ནོ། །དོར་མེད་རྒྱ་ཆེན་སྟོང་པ་ཡིས། །བླ་མེད་
འབྲས་བུ་ཐོབ་པ་ནི། །གཏོང་བྲལ་མི་དམིགས་མཚན་ཉིད་འཛིན། །ཞེས་པ། དོར་བ་
མེད་པ་སྟོང་པ་ཉིད་དམིགས་ལ་དམིགས་པ་མེད་པ་ནི། དོར་བ་ཡང་མི་དམིགས། སྟོང་
པ་དོར་མེད་ཡང་མི་དམིགས། སྟོང་པ་ཡང་མི་དམིགས། ལྷག་མཐོང་གི་མཚན་མ་ཡང་
མི་དམིགས་པ་ནི། དོར་བ་མེད་པ་སྟོང་པ་ཉིད་རྒྱ་ཆེ་ལ་དམིགས་པ་མེད་པ་སྟེ། དེ་ནི་
དོར་བའི་མཚན་མ་བཏང་པ་དང་། དེ་དང་བྲལ་བ་ཡང་མི་དམིགས་པའི་མཚན་ཉིད་
འཛིན་པའོ།།
ད་ནི་དངོས་མེད་སྟོང་པ་བསྟན་པའི་ཕྱིར། དངོས་མེད་སྟོང་པ་དྲུག་བསྟན་
པ། དངོས་མེད་སྟོང་པའི་མཆོག་ལྡན་པས། །བླ་མེད་འབྲས་བུ་ཐོབ་པ་ནི། །ཅིར་ཡང་
མི་སྣང་མཚན་ཉིད་འཛིན། །ཞེས་པ། གང་གཟུགས་ལ་སོགས་པ་བསྟན་དུ་ཡོད་ལ།
ཐོགས་པ་དང་བཅས་པ་ནི། དངོས་པོ་ཞེས་བྱ་བ་ནི། མེད་པ་ནི། དངོས་པོ་མེད་པ་ཞེས་
བྱ་བ་ཡིན་ཏེ། དེ་ཉིད་དངོས་པོ་སྟོང་པའི་མཆོག་དང་ལྡན་པ་ནི། ཕྱི་ནང་གི་དངོས་



234
སངས་རྒྱས་གཡུང་དྲུང་བོན་གྱི་དཔེ་ཚོགས།
པོ་ཐམས་ཅད་སྟོང་པའི་མཆོག་དང་ལྡན་པས། དངོས་པོ་གང་དུ་ཡང་མི་སྣང་ཞིང་།
གང་དུ་ཡང་མཐོང་སྟེ། དེས་བླ་ན་མེད་པའི་འབྲས་བུ་ཐོབ་པ་ནི། ཡུལ་དང་ཡུལ་ཅིར་
ཡང་མི་དམིགས་པའི་མཚན་ཉིད་འཛིན་ཞིང་། གཟུང་འཛིན་གང་དུ་ཡང་མི་སྣང་
བའི་མཚན་ཉིད་འཛིན་པའོ། །དེ་བཞིན་དངོས་མེད་སྟོང་པ་ཡིས། །བླ་མེད་འབྲས་བུ་
ཐོབ་པ་ནི། །དངོས་པོ་མི་འགྱུར་མཚན་ཉིད་འཛིན། །ཞེས་པ། དངོས་པོ་མེད་པ་སྟོང་
པའི་མཆོག་དེ་བཞིན་དུ། མ་ནོར་བའི་སྒོ་ནས་དངོས་པོ་མེད་པ་སྟོང་པ་ཉིད་འཛིན་
པ་ན། དུས་དང་གནས་སྐབས་གང་དུ་ཡང་། དངོས་པོ་དང་མཚན་མར་མི་འགྱུར་
ཞིང་། དངོས་པོ་དང་མཚན་མར་སྣང་བའོ། །དངོས་མེད་རབ་ཏུ་སྟོང་པ་ཡིས། །བླ་མེད་
འབྲས་བུ་ཐོབ་པ་ནི། །ཅིར་ཡང་མི་རྩོལ་མཚན་ཉིད་འཛིན། །ཞེས་པ། དངོས་པོ་མེད་
པ་སྟོང་པ་ཉིད་རབ་ཏུ་སྟོང་པ་ནི། དངོས་པོ་མཚན་མའི་རྣམ་པ་ལས། ཕྱི་ནང་གི་བོན་
རྣམས་མ་འགྱུར་བ་དང་། དངོས་པོ་མེད་པ་སྟོང་པ་ཉིད་དུ་འཛིན་པས། གང་དུ་ཡང་
མི་བརྩལ་ཞིང་། ཅིར་ཡང་མི་སྣང་བའི་མཚན་ཉིད་ཅན་ནོ། །དངོས་མེད་ཆེན་པོ་སྟོང་
པ་ཡིས། བླ་མེད་འབྲས་བུ་ཐོབ་པ་ནི། ཀུན་སྟོང་དོན་ཁྱབ་མཚན་ཉིད་འཛིན་ཞེས་
པ། དངོས་པོ་མེད་པ་སྟོང་པ་ཆེན་པོ་ཞེས་བྱ་བ་ཕྱི་ནང་གི་བོན་ཐམས་ཅད་དངོས་པོ་
དང་བྲལ་ཞིང་དངོས་པསོ་སྟོང་པས། མི་སྟོང་པ་ཞིག་ཀྱང་མེད་པ་ལ་ཀུན་སྟོང་པ་ཡིན་
ལ། དེའི་དོན་གྱི་ཐམས་ཅད་ལ་ཁྱབ་པས་དོན་ཁྱབ་ཡིན་ནོ། །རྣམ་པ་གཅིག་ཏུ་ཕྱི་ནང་
གི་བོན་ཐམས་ཅད། དངོས་པོས་སྟོང་ཞིང་དངོས་པོ་བྲལ་བ་ནི། བདག་ཉིད་དེ་ཡི་དོན་
གྱིས། ཐམས་ཅད་ལ་ཁྱབ་པ་ཡིན་ནོ། །དངོས་མེད་རྒྱ་ཆེ་སྟོང་པ་ཡིས། །བླ་མེད་འབྲས་
བུ་ཐོབ་པ་ནི། །དངོས་པོ་མི་དམིགས་མཚན་ཉིད་འཛིན། །ཞེས་པ། དངོས་པོ་མེད་པ་



མཛོད་ལྷ་འགྲེལ།
135
སྟོང་པ་ཉིད་རྒྱ་ཆེ་ལ་དམིགས་པ་མེད་པ་ནི། དངོས་པོ་ཡང་མི་དམིགས། མེད་པ་ཡང་
མི་དམིགས། སྟོང་པ་ཡང་མི་དམིགས་པ་སྟེ། དེ་ནི་མཚན་མ་དང་བྲལ་ཞིང་མཚན་མ་
སྤངས་པས། དངོས་པོ་མེད་པའི་མཚན་ཉིད་འཛིན་པའོ།།
དངོས་པོ་མེད་པའི་ངོ་བོ་ཉིད་ཀྱི་སྟོང་པ་བསྟན་པའི་ཕྱིར། ངོ་བོ་ཉིད་སྟོང་དྲུག་
བསྟན་པ། ངོ་བོ་ཉིད་སྟོང་མཆོག་ལྡན་པས། །བླ་མེད་འབྲས་བུ་ཐོབ་པ་ནི། །སྟོང་མཐའ་
མ་ཆད་མཚན་ཉིད་འཛིན། །ཞེས་པ། གཟུགས་ལ་སོགས་པའི་དངོས་པོ་དག དངོས་པོ་
མེད་པའི་སྟོང་པ་དག་ཀྱང་རང་གིས་ངེས་སྟོང་ལ། ཡིད་༼དེ༽བཞིན་དངོས་པོ་མེད་
པའི་ངོ་བོ་ཉིད་སྟོང་པ་ཉིད་དོ། །དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་མཆོག་
ནི། དངོས་པོ་མེད་པའི་སྟོང་པའི་ངོ་བོ་ཉིད་དེ། དེ་ཡང་མཐར་ཆད་པ་མེད་ཅིང་། དོན་
སྟོང་པ་ལས་མི་གཡོ་བ་སྟེ། དེ་ནི་སྟོང་ལ་མི་འཆད་ཅེས་བྱ་བ་ཡིན་ནོ། །དེ་བཞིན་སྟོང་
པའི་ངོ་བོ་ཡིས། །བླ་མེད་འབྲས་བུ་ཐོབ་པ་ནི། །སྟོང་ལ་མ་སྒྲིབ་མཚན་ཉིད་འཛིན། །ཞེས་
པ། སྟོང་པའི་ངོ་བོ་མཐར་ཆད་པ་ཡང་མེད་པ་ལས། མ་གཡོས་པ་དེ་བཞིན་ངོ་བོ་ཉིད་
སྟོང་སྟེ། སྟོང་པའི་ངང་ལས་རྣམ་པར་རྟོག་པ་དང་། མཚན་མས་མ་སྒྲིབ་པས་སྟོང་ལ་
མ་སྒྲིབ་པའོ། །ཡོངས་སུ་སྟོང་པའི་ངོ་བོ་ཡིས། །བླ་མེད་འབྲས་བུ་ཐོབ་པ་ནི། །མ་བཅོས་
དམིགས་མེད་མཚན་ཉིད་འཛིན། །ཞེས་པ། ཡོངས་སུ་ངོ་བོ་སྟོང་པ་བྱ་བ་ནི། དེ་ཉིད་
རང་བཞིན་གྱིས་སྟོང་ཞིང་། བཅོས་སླད་དང་བྲལ་ཞིང་ངང་གིས་སྟོང་། རབ་ཏུ་སྟོང་།
ཡོངས་སུ་སྟོང་པའོ། །དེ་ནི་སྟོང་ཞིང་དམིགས་སུ་མེད་པས། མི་དམིགས་སྟོང་པའོ། །དངོས་
མེད་ཆེན་པོ་སྟོང་པ་ཡིས། །བླ་མེད་འབྲས་བུ་ཐོབ་པ་ནི། །སྟོང་ལ་ཀུན་གསལ་མཚན་
ཉིད་འཛིན། །ཞེས་པ། ངོ་བོ་ཉིད་སྟོང་པ་ཆེན་པོ་ཞེས་བྱ་བ་ནི། ངོ་བོ་ཉིད་སྟོང་



136
སངས་རྒྱས་གཡུང་དྲུང་བོན་གྱི་དཔེ་ཚོགས།
མ་གཡོས་པ་ནི། ཕྱི་ནང་གི་བོན་ཐམས་ཅད། སྟོང་པ་ཉིད་ཀྱི་དུས་ན། ངོ་བོ་ཉིད་མ་
འགག་པར་གསལ་བའི་བདག་ཉིད་དེ། ཀུན་གསལ་བ་ནི་སྟོང་པ་ཉིད་ལས་མ་གཡོས་
པ་ཙམ་ན། སྟོང་ལ་ཆད་པ་དང་རྣམ་པར་མ་གྱུར་ཏེ། རིག་པའི་བདག་ཉིད་ནི་གསལ་
བའོ། །རབ་ཏུ་སྟོང་པའི་མཆོག་ལྡན་པས། །བླ་མེད་འབྲས་བུ་ཐོབ་པ་ནི། །སྟོང་གསལ་
རྟོགས་མེད་མཚན་ཉིད་འཛིན། །ཞེས་པ། ངོ་བོ་ཉིད་རབ་ཏུ་སྟོང་པ་བྱ་བ་ནི། སྟོང་
པ་ཉིད་ཀྱི་ངོ་བོ་ཆད་པ་དང་། རྨུགས་པར་མ་གྱུར་རིག་ཅིང་། གསལ་བ་དེ་ཉིད་རྟག་
ཆད་ལས་འདས་པའོ། །ངོ་བོ་ཉིད་མ་ཡིན་པའོ། །དངོས་པོ་མེད་པའི་ངོ་བོ་ཉིད་དོ། །མི་
དམིགས་སྟོང་པ་རྒྱ་ཆེན་གྱིས། །བླ་མེད་འབྲས་བུ་ཐོབ་པ་ནི། །མ་བཅོས་དམིགས་
མེད་མཚན་ཉིད་འཛིན། །ཞེས་པ། དངོས་པོ་མེད་པའི་ངོ་བོ་ཉིད་སྟོང་པ་ཉིད་རྒྱ་ཆེ་ལ་
དམིགས་པ་མེད་པ་ནི། དངོས་པོ་ཡང་མི་དམིགས། ངོ་བོ་ཉིད་ཀྱང་མི་དམིགས། སྟོང་
པ་ཉིད་ཀྱང་མི་དམིགས་ཏེ། དེའི་དུས་ན་སྟོང་པ་ཉིད་དེ་ལ། མཐའ་དང་སྒྲོས་སྐུར་
གྱི་བཅོས་པ་ཡང་མ་ཡིན། རྟོག་པ་དང་གཟུང་འཛིན་གྱིས་ཀྱང་མ་བསླད་ལ་དོན་མི་
དམིགས་པ་ལས་འདས་པའོ།།
ད་ནི་བོན་ཐམས་ཅད་སྟོང་པ་ཉིད་བསྟན་ཏེ། བོན་ཀུན་སྟོང་པ་དྲུག་བསྟན་
པ། བོན་དང་བོན་ཉིད་ཐམས་ཅད་ནི། །སྟོང་པ་དམ་པའི་མཆོག་ལྡན་པས། །བླ་མེད་
འབྲས་བུ་ཐོབ་པ་ནི། །སྐྱེ་དང་སྐྱེ་མེད་གདོད་ནས་དག །ཀུན་ཡང་སྟོང་པའི་མཚན་
ཉིད་འཛིན། །ཞེས་པ། བོན་ནི་ཕྱི་ནང་གི་བོན་ཐམས་ཅད་དོ། །རང་གི་ས་བོན་ལས་
ནུས་པ་ཀུན་རྫོབ་ཏུ་ཅི་ལྟར་སྐྱེ་བས་བོན་ཏེ། བོན་ཉིད་ནི་དེ་བཞིན་ཉིད་འགྱུར་བ་མེད་
པའོ། །དེས་ཐམས་ཅད་སྟོང་པའི་མཆོག་ནི། སྐྱེ་བ་སྟེ་ཀུན་རྫོབ་འདུས་བྱས་དང་། སྐྱེ་



མཛོད་ལྷ་འགྲེལ།
237
：
བ་མེད་པ་སྟེ་འདུས་མ་བྱས་གཉིས། ཡེ་ཐོག་མ་གདོད་ནས་དག་ཅིང་། ངང་སྟོང་པ་
ལས་མ་བཅོས་པས་མཚན་ཉིད་འཛིན་པའོ། །དེ་བཞིན་སྟོང་པའི་དོན་རྟོགས་པས། །བླ་
མེད་འབྲས་བུ་ཐོབ་པ་ནི། །ཚད་དང་ཚད་མེད་ལྷུན་ལ་རྫོགས། །ངེས་པར་སྟོང་པའི་
མཚན་ཉིད་འཛིན། །ཞེས་པ། དེ་བཞིན་བྱ་བ་ནི་འདུས་བྱས་དང་འདུས་མ་བྱས་སྟོང་
པ་དེ་བཞིན་དུ། དོན་དམ་པ་ཡང་སྟོང་པ། སྟོང་པ་དེ་ནི་དེ་བཞིན་ནོ། །ཚད་ནི་དྲངས་
དང་དེས་༼གྲངས་དང་ངེས༽ཏེ། དངོས་པོ་འདི་ཙམ་ཞེས་པ་བསྟན་པའོ། །ཚད་མེད་
པར་ལྷུན་ལ་རྫོགས་པ་ནི། བོན་ཉིད་དབྱིངས་ཏེ་ངེས་པར་ཡོད་པར་མི་འགྱུར་མི་འཕོ་
བ་ནི་མཚན་ཉིད་དོ། །ཡོངས་སུ་སྟོང་པའི་དོན་རྟོགས་པས། །བླ་མེད་འབྲས་བུ་ཐོབ་པ་
ནི། །སྣང་དང་མི་སྣང་དེ་ལས་འདས། །རྟོགས་པར་གསལ་བའི་མཚན་ཉིད་འཛིན། །ཞེས་པ།
ཡོངས་སུ་སྟོང་པ་ཞེས་བྱ་བ་ནི། སྣང་བའི་དཔེ་ལས་འདས་པ་སྟེ། ནམ་མཁའ་ལ་མི་
སྣང་བའི་དཔེ་ལས་འདས་པ་ནི། བོན་ཉིད་བརྗོད་པ་དང་བྲལ་བའོ། །རྟོག་པ་གསལ་བ་
ནི། ཡིད་ཆེས་པའི་ཤེས་རབ་གསལ་བའོ། །རབ་ཏུ་སྟོང་པའི་དོན་རྟོགས་པས། །བླ་མེད་
འབྲས་བུ་ཐོབ་པ་ནི། །ཁྱབ་བདལ་འུབ་ཆིབས་༼ཆུབ༽མཚན་ཉིད་འཛིན། །ཞེས་པ།
དོན་ཐམས་ཅད་སྟོང་པར་འཛིན་པ་ལ། གསལ་བ་འཛིན་པ་ནི། རབ་ཏུ་སྟོང་པ་རྟོགས་
པ་སྟེ། དེ་ལ་ཁྱབ་པ་ནི། ཕྱི་ནང་གི་བོན་ཐམས་ཅད་ལ་ཁྱབ་པའོ། །བདལ་པ་ནི་སྙོམས་
པའོ། །འུབ་ཆིབས་༼ཆུབ༽པ་ནི་དུས་གཅིག་ཏུ་བོན་ཉིད་དང་བོན་ཐམས་ཅད་སྟོང་
པའོ། །རྒྱ་ཆེ་དམིགས་མེད་སྟོང་པ་ཡིས། །བླ་མེད་འབྲས་བུ་ཐོབ་པ་ནི། །དངོས་མེད་
ཡུལ་ལས་འདས་པ་རུ། །སྟོང་པར་ཤེས་པའི་མཚན་ཉིད་འཛིན། །ཞེས་པ། བོན་ཐམས་
ཅད་སྟོང་པ་ཉིད་དེ། ཉིད་ཀྱང་དམིགས་སུ་མེད་པ། དམིགས་པའི་ངང་ལ་བཞག་པ་



238
སངས་རྒྱས་གཡུང་དྲུང་བོན་གྱི་དཔེ་ཚོགས།
དེ། རྒྱ་ཆེ་ལ་དམིགས་པ་མེད་པ་སྟེ། དེས་འབྲས་བུ་གྲུབ་པ་ནི། དངོས་པོ་མེད་པའི་
ཡུལ་ལས་འདས་པ་ཞེས་བྱ་བ། དངོས་པོའི་ཡུལ་ལས་འདས་པ་ནི། དངོས་པོ་མེད་པ་
ཡིན་ལ། དངོས་པོ་མེད་པའི་ཡུལ་ལས་འདས་པ་ནི། སྟོང་པ་ཉིད་བརྗོད་པའི་ཐ་སྙད་
དང་བྲལ་བ་དེ་ཉིད་དེ། དེ་བས་ན་མཐའ་མི་ཤེས་པ་ཡིས། ཅང་མེད་ཀྱི་རྟོགས་པ་ལས་
འདས་པས་སྟོང་པར་ཤེས་པ་སྟེ། གསལ་བ་ལ་མ་འགག་ཆགས་པའི་ཤེས་པའོ། །བོན་
དང་བོན་ཉིད་ཐམས་ཅད་ནི། །རྒྱ་ཆེ་དམིགས་མེད་སྟོང་པ་ཡིས། །བླ་མེད་འབྲས་བུ་
ཐོབ་པ་ནི། །མི་འགྱུར་གཡུང་དྲུང་ཐོབ་པ་ཡིས། །སྟོང་པར་མཇལ་བའི་མཚན་ཉིད་
འཛིན། །ཞེས་པ། བོན་ཀྱང་མི་དམིགས་བོན་ཉིད་ཀྱང་མི་དམིགས། སྟོང་པ་ཡང་མི་
དམིགས། སྟོང་པར་བྱ་བ་ཡང་མི་དམིགས་པ་ནི། བོན་ཐམས་ཅད་སྟོང་ཉིད་རྒྱ་ཆེ་ལ་
དམིགས་སུ་མེད་པ་སྟེ། དེ་ཉིད་དུས་གསུམ་དུ་མི་འགྱུར་བར་མཚོན་པ་དང་། འཆོར་
བ་མེད་པ་གཡུང་དྲུང་གི་གཟེར་ལྟ་བུའི་མཚན་ཉིད་དོ། །དེ་ནི་སྟོང་པར་མཇལ་བ་སྟེ།
སྟོང་པའི་ངང་དང་དོན་གྱིས་བདག་མཇལ་བའོ།།
ད་ནི་སྟོང་པ་ཉིད་སྟོང་པ་ཉིད་ཀྱི་རྣམ་གྲངས་བསྟན་ཏེ། སྟོང་པ་ཉིད་ནི་དྲུག་
བསྟན་པ། སྟོང་པ་ཉིད་ནི་ཐམས་ཅད་ལས། །སྟོང་པ་དམ་པའི་མཆོག་ལྡན་པས། །བླ་
མེད་འབྲས་བུ་ཐོབ་པ་ནི། །ནམ་མཁའི་རང་བཞིན་སྟོང་པ་ལྟར། །ཅིར་ཡང་མི་
དམིགས་མཚན་ཉིད་འཛིན། །ཞེས་པ། སྟོང་པར་འཛིན་པའི་ཤེས་རབ་ཉིད་ཀྱང་། སྟོང་
པར་ཤེས་པ་ནི་སྟོང་པ་ཉིད་སྟོང་པ་ཉིད་དོ། །དེ་ལ་ཐམས་ཅད་སྟོང་པའི་མཆོག་ལྡན་པ་
ནི། དཔེར་ན་ནམ་མཁའ་ནི་རྒྱུ་ལས་མ་བྱུང་ཞིང་རྐྱེན་གྱིས་མི་འཇིག་པ་དང་། ནམ་
མཁའ་རང་གི་རང་བཞིན་གྱིས་སྟོང་པ་ལྟར། ཅི་ཡང་མ་བྱུང་ཞིང་མ་གྲུབ་པའི་མཚན་



མཛོད་ལྷ་འགྲེལ།
231
ཉིད་འཛིན་པའོ། །དེ་བཞིན་སྟོང་པའི་དོན་གསལ་བས། །བླ་མེད་འབྲས་བུ་ཐོབ་པ་
ནི། །ནམ་མཁའི་ངོགས་ནི་སྟོང་པ་ལྟར། །ཅིར་ཡང་མི་སྣང་མཚན་ཉིད་འཛིན། །ཞེས་
པ། དེ་བཞིན་བྱ་བ་ནི་འདས་པ་ལ་སྙེགས་པ་སྟེ། སྟོང་པ་ཉིད་སྟོང་པ་ཉིད་ནམ་མཁའ་
ལྟ་བུ་དེ་འདྲ་བར། ཅིར་ཡང་སྣང་བ་དང་འབྱུང་བ་མེད་པ་ནི། དེ་བཞིན་སྟོང་པའོ། །ཡོངས་
སུ་སྟོང་པའི་དོན་འདུས་པས། །བླ་མེད་འབྲས་བུ་ཐོབ་པ་ནི། །ནམ་མཁའི་མཚན་ཉིད་
སྟོང་པ་ལྟར། །ཅི་ཡང་མི་དམིགས་མཚན་ཉིད་འཛིན། །ཞེས་པ། སྟོང་པ་ཉིད་སྟོང་པ་
ཡོངས་སྟོང་པར་བྱ་བ་ནི། དཔེར་ན་ནམ་མཁའི་སྟོང་པ་ཉིད་ལས། རྟོག་པ་འཛིན་པ་
མེད་པ་ལྟར། སྟོང་པ་ཉིད་ལ་ཡང་སྟོང་པར་འཛིན་པའི་རྟོག་པ་མེད་པ། ཅིར་ཡང་མི་
རྟོག་ཅི་ལ་ཡང་མི་སེམས་པའོ། །རབ་ཏུ་སྟོང་པའི་དོན་རྟོགས་པས། བླ་མེད་འབྲས་བུ་
ཐོབ་པ་ནི། །ནམ་མཁའི་མཚན་ཉིད་སྟོང་པ་ལྟར། །ཅི་ཡང་མ་ཡིན་མཚན་ཉིད་འཛིན། །ཞེས་
པ། རབ་ཏུ་སྟོང་པ་ནི། དཔེར་ན་ནམ་མཁའི་རང་བཞིན་ལ་དངོས་པོ་དང་མཚན་མ་
ཅི་ཡང་མ་ཡིན་པ་ལྟར། སྟོང་པ་ཉིད་སྟོང་པ་ཉིད་ཀྱི་རང་བཞིན་ཡང་། ཅི་ཡང་མ་
ཡིན་ཅིར་ཡང་མ་གྲུབ་པའི་མཚན་ཉིད་འཛིན་པའོ། །སྟོང་པ་ཆེན་པོའི་དོན་རྟོགས་
པས། །བླ་མེད་འབྲས་བུ་ཐོབ་པ་ནི། ནམ་མཁའི་རྒྱ་ཁྱོན་ཡངས་པ་ལྟར། །ཁྱབ་བདལ་
མ་བཅོས་མཚན་ཉིད་འཛིན། །ཞེས་པ། སྟོང་པ་ཉིད་སྟོང་པ་ཉིད་ཅེས་བྱ་བ་ནི། དཔེར་
ན་ནམ་མཁའི་རྒྱ་ཁྱོན་ཡངས་ཤིང་མི་ཤོང་བ་མེད་པ་ལྟར། སྟོང་པ་ཉིད་སྟོང་པ་ཉིད་
དེས་ཀྱང་མ་ཁྱབ་པའམ་མ་ཤོང་པ་མེད་པ་དེ་ཡང་བདལ་པ་སྟེ། མ་སྙོམས་པ་མེད་
པའོ། །སྟོང་པ་ཉིད་ནི་སྟོང་པ་ལས། །རྒྱ་ཆེ་དམིགས་མེད་སྟོང་པ་ལས། །བླ་མེད་འབྲས་
བུ་ཐོབ་པ་ནི། །ནམ་མཁའི་སྙིང་པོ་སྟོང་པ་ལྟར། །དེ་ཉིད་སྟོང་པའི་མཚན་ཉིད་



240
སངས་རྒྱས་གཡུང་དྲུང་བོན་གྱི་དཔེ་ཚོགས།
འཛིན། །ཞེས་པ། སྟོང་པ་ཉིད་སྟོང་པ་ཉིད་རྒྱ་ཆེ་ལ་དམིགས་པ་མེད་ཅེས་བྱ་བ་ནི།
དེས་བླ་ན་མེད་པའི་འབྲས་བུ་ཐོབ་པའི་དུས་ན། སྟོང་པའི་ངང་དུ་མ་གྱུར་པ་གང་
ཡང་མེད་དོ། །དཔེར་ན་ནམ་མཁའི་སྙིང་པོ་སྟོང་ཞིང་། དངོས་གཞི་གྲུབ་པ་མེད་པ་
བཞིན། སྟོང་པར་བཟུང་བ་དང་སྟོང་པ་ཉིད་ཅེས་བྱ་བ་ཙམ་ཡང་མ་གྲུབ་པའི་མཚན་
ཉིད་འཛིན་པའོ། །དེ་ལ་མཚན་ཉིད་སྟོང་པར་བྱ་བའི་མཚན་ཉིད་དང་། ནང་དང་ཕྱི་
ལ་སོགས་པ་རང་གི་མཚན་ཉིད་མི་སྟོང་པའོ། །དེ་ལ་འབུམ་ཐིག་༼ཏིག༽ཚངས་པ་
གཙུག་ཕུད་ཀྱིས་འདི་སྐད་བསྟོད་དོ། །ནང་གི་ངོ་བོ་སྟོང་པ་དྲུག །ཕྱིའི་ཡུལ་ཕྱོགས་དེ་
བཞིན་ཏེ། །ཟིན་པས་སྟོང་པས་ནང་ཞེས་བྱ། །ཡུལ་སྟོང་ཕྱིའི་མཚན་ཉིད་དོ། །གཉིས་
བྲལ་གྱི་ནང་སྟོང་པ་གཉིས། །འདུས་བྱས་དང་པོར་སྟོང་པ་ཉིད། །འདུས་མ་བྱས་ལ་རྒྱུ་
མེད་པ། །མཐའ་ལས་འདས་པ་ཡོད་མེད་སོགས། །དམིགས་པར་མི་འབྱེད་མི་དམིགས་
པ། །ཆེན་པོའི་རྒྱ་ནི་ནམ་མཁའ་འདྲ། །དོན་དམ་དབྱིངས་ཉིད་སྟོང་པའོ། །རང་བཞིན་
མེད་པ་དེ་དངོས་བྲལ། །རང་བཞིན་སྟོང་པའི་ངོ་བོས་སྟོང་། །མཚན་ཉིད་དེ་ཡི་མཚན་
ཉིད་སྟོང་། །ཐོག་མཐའ་མེད་པས་སྔ་ཕྱི་སྟོང་། །དོར་མེད་ལྷག་པའི་དོར་དུ་མེད། །དངོས་
མེད་རང་གི་ངོ་བོ་སྟོང་། །ངོ་བོ་མེད་པ་དེ་བྲལ་སྟོང་། །ཐམས་ཅད་སྟོང་པས་མ་ལུས་
སྟོང་། །སྟོང་ཉིད་སྟོང་པ་ཙམ་ཡང་སྟོང་། །དེ་དག་ཡན་ལག་དྲུག་ལྡན་པས། །སྟོང་པས་
བླ་མེད་གྲུབ་པ་ཡིན། །མཆོག་དང་དེ་བཞིན་ཡང་སྟོང་དང་། །དངོས་སུ་རྒྱ་ཆེ་དམིགས་
བྲལ་བ། །བླ་ན་མེད་པའི་མཚན་ཉིད་དོ། །ཞེས་གསུངས་སོ། །
ད་ནི་སྤྱི་དོན་གསུམ་པ་གཡུང་དྲུང་གི་ཡན་ལག་བཅུ་གཉིས་བསྟན་པར་བྱ་
སྟེ། དེ་དང་པོ་དྲན་པ་ཉེ་བར་བཞག་པ་བཞི་བསྟན་ཏེ། དྲན་པ་ཉེ་བར་བཞག་པ་བཞི་



མཛོད་ལྷ་འགྲེལ།
24
ཡི་མཚན་ཉིད་དེ་བསྟན་པར་བྱའོ། །དྲན་པ་ནི་གཤེན་རབ་ཀྱི་ཆར་གཏོགས་པ་སྟེ། ཉེ་
བར་བཞག་པ་ནི་ཡིད་ཀྱིས་སྔོན་དུ་གཏོང་པའོ། །དེ་ལ་ཡང་བཞི་སྟེ། ལུས་དྲན་པ་ཉེ་
བར་བཞག་པ་ལ་སོགས་པའོ། །དེའི་མཚན་ཉིད་ནི་སྤྱི་དང་རང་གི་མཚན་ཉིད་དོ། །སྤྱིའི་
མཚན་ཉིད་ནི་འདྲ་བ་སྟེ། འདྲིས་པའི་དངོས་པོ་ཉིད་མ་བརྗེད་པ་སྟེ། ཉེ་བར་བཞག་
པ་ནི། སེམས་གཞན་དུ་མ་གཏང་པ་དེ་ལ་གཏད་པའོ། །རང་གི་མཚན་ཉིད་ནི་ལུས་
དང་སེམས་ལ་སོགས་པ་ལ་མི་དམིགས་པའོ། །དེ་དག་རེ་རེ་ནས་རྒྱས་པར་བསྟན་པར་
བྱ་སྟེ། ལུས་ནི་དྲན་པ་ཉེ་བར་བཞག་པས། །བླ་མེད་འབྲས་བུ་ཐོབ་པ་ནི། །མི་རྟག་སྒྱུ་
མའི་རང་བཞིན་དུ། །དེ་བཞིན་རྟོགས་པའི་མཚན་ཉིད་འཛིན། །ཞེས་པ་ནི། ལུས་ལ་
དམིགས་ཏེ། དྲན་པ་ཉེ་བར་བཞག་པ་ནི། ལུས་དྲན་པ་ཉེ་བར་བཞག་པ་སྟེ། དེ་ཡི་དོན་
གྱིས་བླ་ན་མེད་པའི་འབྲས་བུ་ཐོབ་པ་ནི། མི་རྟོག་བའི་རང་བཞིན་དུ་རྟོགས་ཏེ། ལུས་
ཅན་གང་ལ་གནས་པ་དེ་ཤི་བ་དང་། དེ་བཞིན་རོ་རྣམས་སྲིན་པོ་མི་རྐུན་གྱི་གླིང་ལ་
གནས་པ་དག་ལ། ལུས་ཀྱི་རྗེས་སུ་ལྟ་བ་ལ། ལུས་འདི་ཡང་རོ་དང་འདྲ་ལ། རོ་ལས་
མ་འདས་པ་རྐང་དང་འདྲ་ལ། མ་འདས་རུས་པ་དང་འདྲ་སྟེ། རུས་པ་རུལ་ཤ་མྱག་
པ་དང་། རྐང་རུས་པ་དག་དང་པགས་པ་དང་། ཤ་དང་ཆུ་རྒྱུས་དང་། སྐྲ་ལ་སོགས་པ་
རྣམས། གྱེས་ཤིང་འཐོར་བས། མི་རྟག་པའི་རང་བཞིན། འཆི་བའི་རང་བཞིན་ཅན་
དུ་ཤེས་པའོ། །གཞན་ཡང་ལུས་སྒྱུ་མའི་རང་བཞིན་ཅན་དུ་སྟོང་། ལུས་ལ་སྐུ་དང་
པགས་པ་དང་། ཆུ་རྒྱུས་དང་། སྣབ་ལུད་དང་། མི་གཙང་བ་སྣ་ཚོགས་པས་གང་བ་
དང་། དཔེར་ན་སྒྱུ་མས་སྦྱོར་བས། རྡེའུ་དང་ཤིང་བུ་ལ་སྒྱུ་མའི་སྦྱོར་སྔགས་བཏབ་པས།
སྐྱེས་པ་བུད་མེད་སྣང་བ་བཞིན་དུ། ལུས་འདི་ཡང་ངེས་པ་མ་ཡིན་བཞིན་དུ། ལུས་



242
སངས་རྒྱས་གཡུང་དྲུང་བོན་གྱི་དཔེ་ཚོགས།
སུ་སྣང་ཞིང་བཟུང་སྟེ། གལ་ཏེ་ལུས་ཡང་དག་པ་ཡིན་ན། ཤི་བའི་དུས་ན་ལུས། རྣམ་
པ་སྣ་ཚོགས་གྱེས་ཤིང་འཐོར་བའི་དུས་ན་ཡང་། རོ་ཡིན་པས་རིག་པར་ལས། དེ་ལྟ་
གྱེས་ཤིང་འཐོར་བའི་དུས་ན་ལུས། ཡུལ་མ་ཡིན་པས། ལུས་སྒྱུ་མས་བསླུས་ནས་ལྟ་བ་
ནི། ལུས་དྲན་པ་ཉེ་བར་བཞག་པའོ། །སེམས་ནི་དྲན་པ་ཉེ་བར་བཞག་པས། །བླ་མེད་
འབྲས་བུ་ཐོབ་པ་ནི། །གསལ་ལ་རང་བཞིན་མེད་པ་རུ། །དེ་བཞིན་རྟོགས་པའི་མཚན་
ཉིད་འཛིན། །ཞེས་པ། སེམས་ཀྱི་རྗེས་སུ་ལྟ་བ། སེམས་ཀྱི་རྗེས་སུ་སྤྱོད་ཅིང་། སེམས་
ལ་དམིགས་པའི་དྲན་པ་ནི། སེམས་དྲན་པ་ཉེ་བར་བཞག་པའོ། །སེམས་ཀྱིས་རྗེས་
སུ་སྤྱད་པས། སེམས་ལ་རྟོག་པ་ཐམས་ཅད་ཡང་དག་པར་བསལ་ཏེ། སེམས་ཀྱི་རང་
བཞིན་ནི་ཡེ་ནས་འོད་བར་༼གསལ་བར༽ལྟ་བས། སེམས་ཅིས་ཀྱང་རྗེས་སུ་མཐོང་
སྟེ། གསལ་བ་ནི་སེམས་མར་མེ་རླུང་གིས་སྤྱོད་༼བསྐྱོད༽པ་ཙམ་ལ། རང་བཞིན་མེད་
པ་ནི་ནམ་མཁའ་དང་འདྲ་བ་དྲན་པ་ནི། སེམས་དྲན་པ་ཉེ་བར་བཞག་པའོ། །སེམས་
དྲན་པ་ཉེ་བར་བཞག་པ་འདི་ནི། རྣམ་པར་མི་རྟོག་པ་སྟེ། ཡིད་མི་དམིགས་པ་སྟོང་པ་
ཉིད་ཀྱང་། དེ་ཁོ་ན་ཡིན་ལ། རྣམ་པ་ཐམས་ཅད་མཁྱེན་པ་ཡང་དེ་ཁོ་ན་ཡིན་ནོ། །ཞེ་
ན། དེ་ནི་མ་ཡིན་ཏེ། ལ་ལ་ན་རེ་དེ་ལྟ་བུའི་རང་བཞིན་གྱི་དྲན་པ་ནི། དྲན་པ་ཉེ་བར་
བཞག་པ་ཡིན་ལ། དངོས་པོ་ནི་དེ་ཁོ་ན་ཡིན་ཞེས་ཟེར་རོ། །ཁ་ཅིག་ན་རེ། སེམས་
གང་ལ་རང་བཞིན་མེད་པར་དྲན་པ་ནི། སེམས་དྲན་པ་ཉེ་བར་བཞག་པ། གསལ་
ལ་མ་འདྲེས་ན་རྣམ་པར་མི་རྟོག་པ། གསལ་ལ་མ་རྨོངས་པ་ཐམས་ཅད་མཁྱེན་པའོ། །
ཞེས་ཟེར་རོ། །འབུམ་ཐིག་༼ཏིག༽ལས་ནི། སེམས་ཉིད་སྐད་ཅིག་དུ་མ་ལས། སེམས་
ཀྱིས་རྗེས་སུ་སྤྱོད་དེ་དྲན་པས། དེ་ལ་རྟོགས་སྤྱོད་གསོལ་བ་དང་། རང་བཞིན་མེད་



མཛོད་ལྷ་འགྲེལ།
243
པ་དེ། དྲན་བཞག་ཅེས་བསྟན་ནོ། །ཚོར་བ་དྲན་པ་ཉེ་བར་བཞག་པ། །བླ་མེད་འབྲས་
བུ་ཐོབ་པ་ནི། །བདེ་ལྡན་ཉམས་སུ་མྱོང་བ་རུ། །དེ་བཞིན་རྟོགས་པའི་མཚན་ཉིད་
འཛིན། །ཞེས་པ། ཚོར་བ་ནི་བདེ་སྡུག་གི་རྣམ་པའོ། །དྲན་པ་ནི་བདེ་སྡུག་ལ་སོགས་པ་
ལ་བརྟག་སྟེ་དཔྱད་པས། རང་བཞིན་མེད་པར་ཤེས་ཏེ། དྲན་པ་རང་བཞིན་མེད་པར་
ཤེས་པ་ཉེ་བར་བཞག་སྟེ། བསམ་པ་དྲན་པར་ཉེ་བར་བཞག་གོ །ཡང་ན་ཚོར་དྲན་གྱི་
རྣམ་པར་གང་ཡང་མ་སྤང་། མ་བླང་དེ་བཞིན་དུ་བཞག་པས། མི་བདེ་བའི་བྱུང་ཚོར་
གང་ཡང་མི་འབྱུང་བར། གཞི་སེམས་བདེ་བ་ཆེན་པོ་དང་ལྡན་པར་མྱོང་པ་སྟེ། མྱོང་
པ་མེད་པའི་མྱོང་པ་དེ་བཞིན་ཉིད་དུ་གནས་པའོ། །བོན་ནི་དྲན་པ་ཉེ་བར་བཞག་པས།
།བླ་མེད་འབྲས་བུ་ཐོབ་པ་ནི། །སྐྱེ་མེད་དབྱིངས་སུ་གསལ་བ་རུ། །དེ་བཞིན་རྟོགས་པས་
མཚན་ཉིད་འཛིན། །ཞེས་པ། བོན་དང་དམིགས་པའི་དྲན་པ་ནི། བོན་དྲན་པ་བཞག་
པ་སྟེ། ཕྱི་ནང་གི་བོན་ཐམས་ཅད་ལ། བོན་ལ་བོན་ཅན་རྗེས་སུ་ལྟ་ཞིང་། བོན་འདི་
དག་ཐམས་ཅད་སྐྱེ་བའམ། འགག་པ་འམ། སྣང་བ་འམ། སྟོང་པ་འམ་མ་ཡིན་ཏེ། རང་
བཞིན་གྱི་རྣམ་པ་དག་པའི་བོན་ཉིད་དྲན་པ་ནི། བོན་དྲན་ཉེ་བར་བཞག་པའོ།
ད་ནི་ཡང་དག་པར་སྤོང་བའི་རང་བཞིན་བསྟན་པར་བྱ་སྟེ། སྤངས་ནི་དག་
པར་སྤངས་པའི། །མཚན་ཉིད་དེ་བཞིན་བསྟན་པར་བྱ། །ཞེས་པ། ཡང་དག་ནི་ཡང་
དག་པ་སྟེ། མ་དག་པ་སྤོང་པ་ནི་བརྩོན་འགྲུས་ཏེ། དག་པ་ཉམས་སུ་བླང་པའི་བརྩོན་
འགྲུས་བྱས་པས། མ་དག་པའི་རྣམ་པ་རང་བཞིན་མ་སྤངས་པས། སྤྱིའི་མཚན་ཉིད་
བརྩོན་འགྲུས་སོ། །དེ་ལས་སོ་སོའི་མཚན་ཉིད་བསྟན་པ་ནི། ཡོད་མེད་དང་རྟག་
ཆད་ལ་སོགས་པ་མཐའ་ལས་འདས་པ་སྤངས་པ་ནི། ཡོད་མེད་གཉིས་མཐའ་རྗེས་



244
སངས་རྒྱས་གཡུང་དྲུང་བོན་གྱི་དཔེ་ཚོགས།
མི་མཐོང་། །འཁྲུལ་པའི་དྲན་པ་ཡང་དག་སྤོང་། །བླ་མེད་འབྲས་བུ་ཐོབ་པ་ནི། །ནམ་
མཁའི་ངང་ཚུལ་དེ་བཞིན་དུ། །ཡོད་མེད་གཉིས་མ
ས་མཐའ་མི་འབྱུང་ཞིང་། །མཐའ་
མཉམ་མི་འཁྲུལ་མཚན་ཉིད་འཛིན། །ཞེས་པ། ཡོད་མེད་གཉིས་ཀྱི་མཐའ་རྗེས་སུ་མི་
མཐོང་པས། འཁྲུལ་པའི་དྲན་པ་ཡང་དག་པར་སྤོང་པ་ནི། ཡོད་པར་ལྟ་བ་དང་མེད་
པར་ལྟ་བ་ནི། འཁྲུལ་པའི་དྲན་པ་དེ་མཐའ་འོ། །མཐའི་རྣམ་པ་རྗེས་སུ་མི་མཐོང་སྟེ།
མཐོང་ན་འཁྲུལ་པའི་དྲན་པ་ཡིན་པས་སྤང་བར་བྱ་སྟེ། བརྩོན་འགྲུས་ཀྱིས་སེམས་
ཀྱི་སྟོབས་བསྐྱེད་པ་ནི། ཡང་དག་པར་སྤོང་པ་སྟེ། དཔེར་ན་ནམ་མཁའ་ཡེ་ནས་ཡོད་
པའམ། མེད་པར་རྗེས་སུ་མ་མཐོང་པ་དེ་བཞིན་དུ། སེམས་ཡོད་མེད་གཉིས་ཀྱི་རྗེས་
སུ་མི་མཐོང་ཞིང་། ཡོད་མེད་གཉིས་ཀྱི་མཐའ་ལས་འདས་པས། གཉིས་མེད་ཀྱི་ངང་
དུ་མཉམ་སྟེ་ཡོད་མེད་ཀྱི་མཐར་མི་འཁྲུལ་པའོ། །རྟག་ཆད་གཉིས་ཀྱི་རྗེས་སུ་མི་སྤྱོད་
ལ། །འཁྲུལ་པའི་དྲན་པ་ཡང་དག་པར་སྤོང་། །བླ་མེད་འབྲས་བུ་ཐོབ་པ་ནི། །མུ་མེད་
ནམ་མཁའི་སྙིང་པོ་ལྟར། །རྟག་ཆད་གཉིས་སུ་མི་འགྱུར་ཞིང་། །གཉིས་མེད་མཉམ་
པའི་མཚན་ཉིད་འཛིན། །ཞེས་པ། རྟག་ཆད་ཀྱི་མཐའ་ལ་རྗེས་སུ་མི་སྤྱོད་པ་ནི། ཡང་
དག་པ་ལ་རྟག་ཆད་གནས་པས་མི་སྤྱོད་པའོ། །དེ་ལ་མི་འཁྲུལ་པར་ཤེས་པ་ནི། འཁྲུལ་
འི་དྲན་པ་ཡང་དག་པར་སྤོང་པའོ། །དེ་ལས་འཁྲུལ་པ་ནི་འཁྲུལ་པའི་དྲན་པ་ཡང་
སྤོང་པའི་ཕྱིར། བརྩོན་འགྲུས་ཀྱིས་སེམས་ཀྱི་སྟོབས་བསྐྱེད་པ་ནི། ཡང་དག་པར་སྤོང་
པ་སྟེ། དཔེར་ན་ནམ་མཁའི་སྙིང་པོ་ལ། རྟག་ཆད་ལ་སོགས་པའི་མུ་མེད་པ་ལྟར། ཡང་
དག་པའི་རྟག་ཆད་མུ་དང་མཐའ་མེད་པར་ཤེས་པ་ནི། གཉིས་མེད་མཉམ་པའི་མཚན་ཉིད་
འཛིན་པའོ། །གཟུང་འཛིན་གཉིས་མཐའ་རྗེས་མི་མཐོང་། །འཁྲུལ་པའི་དྲན་པ་ཡང་དག་
པའི



མཛོད་ལྷ་འགྲེལ།
245
སྤོང་། །བླ་མེད་འབྲས་བུ་ཐོབ་པ་ནི། །གཉིས་མེད་ནམ་མཁའི་སྙིང་པོ་ལྟར། །གཟུང་འཛིན་
གཉིས་སུ་མི་འགྱུར་ཞིང་། །བག་ཆགས་སྤོང་པའི་མཚན་ཉིད་འཛིན། །ཞེས་པ། གཟུང་བ་
ནི་ཡུལ་འཛིན་པ་ནི་སེམས་ཏེ། ཡང་དག་པར་གཉིས་མཐའ་མེད་པས་གཉིས་མཐའི་
རྗེས་མི་མཐོང་མི་ལྟའོ། །གཟུང་འཛིན་གཉིས་ཀྱི་མཐའ་ལ་རྗེས་སུ་མཐོང་ན་འཁྲུལ་
པས། བརྩོན་འགྲུས་ཀྱིས་སེམས་ཀྱི་སྟོབས་བསྐྱེད་ལ་འཁྲུལ་པའི་དྲན་པ་ཡང་དག་
པར་སྤང་པར་བྱ་སྟེ། ཡང་དག་པར་སྤངས་ནས། བླ་ན་མེད་པའི་འབྲས་བུ་ནམ་མཁའི་
སྙིང་པོ་ལྟ་བུ་ཐོབ་བོ། །དེ་ལྟ་བུ་ཐོབ་ན། གཟུང་བ་དང་འཛིན་པའི་འཁྲུལ་པར་མི་
འགྱུར་ཞེས་བྱ་སྟེ། གཟུང་འཛིན་ལ་སོགས་པའི་བག་ཆགས་སྤོང་པའི་མཚན་
འཛིན་པའོ། །བྱིང་རྒོད་གཉིས་མཐའ་རྗེས་མི་མཐོང་། །འཁྲུལ་པའི་དྲན་པ་ཡང་དག་
པར་སྤོང་། །བླ་མེད་འབྲས་བུ་ཐོབ་པ་ནི། །མུ་མེད་ནམ་མཁའི་སྙིང་པོ་ལྟར། །བྱིང་རྒོད་
གཉིས་སུ་མི་འགྱུར་ཞིང་། །སེམས་ཀྱི་དྲོད་རྙེད་མཚན་ཉིད་འཛིན། །ཞེས་པ། བསྒོམ་པའི་
སྐྱོན་གཉིས་ལ། བྱིང་རྨུགས་དང་གཡེང་རྒོད་དང་། བྱིང་པ་ནི་གཉིད་རྨུགས་པའོ། །གཡེངས་
པ་སྣ་ཚོགས་རྒོད་པ་ནི་འཕྱོ་བའོ། །དེ་དག་ནི་ཡང་དག་པ་ལ་མི་གནས་པས། ཡང་དག་
པ་ལ་གནས་ནས། ཡང་དག་མ་ཡིན་འཁྲུལ་པ་ཡིན་ཏེ། འཁྲུལ་པའི་དྲན་པ་སྤངས་
པས། བརྩོན་འགྲུས་ཀྱི་སེམས་གསལ་བའི་མདངས་ཕྱུང་ལ། འཁྲུལ་པ་སྤང་པའི། བླ་
ན་མེད་པའི་འབྲས་བུ་ནི། མུ་མེད་པ་ནམ་མཁའི་སྙིང་པོ་ལྟར་གསལ་ཙམ་ན། བྱིང་པ་
དང་རྒོད་པ་གཉིས་ཀྱིས་མཐའ་མི་ལྟུང་མི་འགྱུར་བས། སེམས་ཀྱི་དྲོད་ནམ་མཁའ་ལྟ་
བུ་རྙེད་དོ། །མྱོང་པའི་མཚན་ཉིད་འཛིན་པའོ།།
ད་ནི་རྫུ་འཕྲུལ་རྐང་པའི་རང་བཞིན་བསྟན་ཏེ། རྫུ་འཕྲུལ་རྐང་པ་བཞི་རྣམས་



246
སངས་རྒྱས་གཡུང་དྲུང་བོན་གྱི་དཔེ་ཚོགས།
ཀྱིས། །མཚན་ཉིད་དེ་བཞིན་བསྟན་པར་བྱ། །ཞེས་པ། རྫུ་འཕྲུལ་རྐང་པ་བཞི་རྣམས་
ཀྱིས། དངོས་སུ་ཏིང་ངེ་འཛིན་ཡིན་ཏེ། སྤྱི་ཡི་མཚན་ཉིད་དོ། །རང་གི་མཚན་ཉིད་
ནི། ཏིང་ངེ་འཛིན་གྱི་བྱེ་བྲག་སྟེ། མོས་པར་སྤྱོད་པ་ལ་སོགས་པའོ། །རྫུ་འཕྲུལ་ནི་
ཐབས་རྐང་པས་བགྲོད་པ་སྟེ། རྐང་པ་དང་འདྲ་བས་སོ། །མཚན་ནི་བཏབ་པ། ཉིད་ནི་
རང་བཞིན་གྱིས་བབ་བོ། །མོས་པར་སྤྱོད་པའི་ཏིང་ངེ་འཛིན་གྱིས། །འཁྲུལ་པ་སྤོང་
པའི་འདུ་བྱེད་ལྡན། །དེ་བཞིན་རྫུ་འཕྲུལ་རྐང་པ་ཡིས། །བླ་མེད་འབྲས་བུ་ཐོབ་པ་
ནི། །སེམས་དང་ནམ་མཁའི་དབྱིངས་སྙོམས་པའི། མཚན་ཉིད་དེ་བཞིན་འཛིན་
པའོ། །ཞེས་པ། མོས་པའི་ཏིང་ངེ་འཛིན་དེ་ནི་དགེ་བའི་དོན་ལ་མོས་ཤིང་རྟག་ཏུ་སྤྱོད་
པ་སྟེ། དེ་བཞིན་མ་གྱུར་ན། འཁྲུལ་པའི་འདུ་བྱེད་ཡིན་ཏེ། དོན་ལ་འཁྲུལ་པའི་རྟོག་
པ་གཡོ་རྩོལ་དང་བ་པ་༼བཅས་པ༽སྤང་བར་བྱ་སྟེ། སྤོང་པའི་འདུ་བྱེད་ཀྱིས་སྤངས་
པའི་སྟོབས་ཀྱིས། ཐབས་དང་ཐུགས་རྗེའི་རྫུ་འཕྲུལ་གྱི་རྐང་པས། བླ་ན་མེད་པའི་
འབྲས་བུ་ནི། སེམས་ཉིད་ནམ་མཁའི་སྙིང་པོ་ལྟ་བུ་ཐོབ་ནས། སེམས་ཅན་ཐམས་ཅད་
ནམ་མཁའི་དབྱིངས་དང་མཉམ་པར་གྱུར་ནས། མ་འགྲོད་གནས་སུ་ཕྱིན་པའི་མཚན་
ཉིད་འཛིན་པའོ། །འདུན་པ་སྐྱེ་བའི་ཏིང་ངེ་འཛིན་གྱིས། །འཁྲུལ་པ་སྤོང་པའི་འདུ་
བྱེད་ལྡན། །དེ་བཞིན་རྫུ་འཕྲུལ་རྐང་པ་ཡིས། །བླ་མེད་འབྲས་བུ་ཐོབ་པ་ནི། །བྱམས་
སྙོམས་དོན་ལ་རེག་པ་རུ། །དེ་བཞིན་མཚན་ཉིད་འཛིན་པའོ། །ཞེས་པ། འདུན་པ་ནི་
བསམ་པ་བཟང་པོ་གསེར་ལྟ་བུ་སྟེ། དེ་ལྟ་བུའི་བསམ་པས། ཐུགས་རྗེ་བྱམས་པ་ཆེན་
པོ་དང་ལྡན་པའོ། །དེ་ལྟར་མ་གྱུར་ན། ཕྱིན་ཅི་ལོག་གི་བློ་འཁྲུལ་པ་སྤང་པར་བྱ་བ་
ནི། གཡོ་རྩོལ་འཁྲུལ་པ་སྤོང་པའི་འདུ་བྱེད་དང་ལྡན་པས་སྤངས་པས། ཐུགས་རྗེ་རྫུ་



མཛོད་ལྷ་འགྲེལ།
247
འཕྲུལ་དང་ལྡན་པའི་རྐང་པས། བླ་ན་མེད་པའི་འབྲས་བུ་ཐུགས་རྗེས་བྱམས་སྙོམས་
དང་ལྡན་པ་ཐོབ་ནས། འདུན་པ་བསྐྱེད་པའི་མཚན་ཉིད་འཛིན་པའོ། །གསལ་བར་
རྟོགས་པའི་ཏིང་འཛིན་གྱིས། །འཁྲུལ་པ་སྤོང་པའི་འདུ་བྱེད་ལྡན། །དེ་བཞིན་རྫུ་འཕྲུལ་
རྐང་པ་ཡིས། །བླ་མེད་འབྲས་བུ་ཐོབ་པ་ནི། །གསལ་ལ་ཅི་ཡང་མ་འགག་པའི། །དེ་
བཞིན་མཚན་ཉིད་འཛིན་པའོ། །ཞེས་པ། སྣང་སྲིད་ཀྱི་བོན་ཐམས་ཅད་རང་བཞིན་
རྟོག་མེད་དུ་གསལ་བའི་ངང་ལས་སེམས་གནས་པ་སྟེ། དེ་ལྟར་མ་ཤེས་མ་གསལ་བ་
ནི། བློ་འཁྲུལ་པ་སྟེ། མ་རིག་མ་ཤེས་གཡོ་རྩོལ་གྱིས། རྟོག་པ་གསལ་ལ་རྟོག་མེད་དག་
པའི་ཏིང་ངེ་འཛིན་གྱིས། འཁྲུལ་པ་སྤོང་པའི་འདུ་བྱེད་དང་ལྡན་པར་སྤངས་པས།
ཐུགས་རྗེ་རྫུ་འཕྲུལ་གྱི་ཞབས་དང་ལྡན་པའི་སྟོབས་ཀྱིས། བླ་ན་མེད་པའི་འབྲས་བུ་ནི།
གསལ་ལ་འགག་པ་མེད་པ་དང་ལྡན་ཏེ་ཐོབ་པས། ཅི་ལ་ཡང་མ་འགག་རྣམ་པ་གང་
ཡང་གསལ་བའི་མཆོག་༼མཚན༽ཉིད་འཛིན་པའོ། །མཉམ་པའི་ངང་གི་ཏིང་འཛིན་
གྱིས། །འཁྲུལ་པ་སྤོང་པའི་འདུ་བྱེད་ལྡན། །དེ་བཞིན་རྫུ་འཕྲུལ་རྐང་པ་ཡིས། །བླ་མེད་
འབྲས་བུ་ཐོབ་པ་ནི། །ཐབས་ཀྱིས་དམིགས་མེད་མཉམ་པ་རུ། །མཚན་ཉིད་དེ་བཞིན་
འཛིན་པའོ། །སྣང་སྲིད་མཚན་མའི་བོན་ཐམས་ཅད། ཀུན་རྫོབ་ཏུ་སྐྱེ་འགག་མཚན་
མར་སྣང་ཡང་། དོན་དམ་པར་སྐྱེ་བ་ལ་རང་བཞིན་མེད་པའི། འགག་པ་ལ་ཡང་རང་
བཞིན་མེད་དེ། མཉམ་པའོ། །སེམས་རྩེ་གཅིག་ངང་དུ་གནས་པ་དེ་དང་མཉམ་པའོ། །མི་
མཉམ་པར་ཤེས་པ་ནི། དོན་ལ་འཁྲུལ་པ་སྟེ། འཁྲུལ་པའི་དྲན་རྟོག་སྤོང་པའི་འདུ་
བྱེད་ནི། མཉམ་པའི་ཏིང་ངེ་འཛིན་སྤངས་པས། མི་མཉམ་པ་ཐམས་ཅད་མཉམ་པར་
ཤེས་པས། ཐུགས་རྗེ་རྫུ་འཕྲུལ་གྱི་རྐང་པར་གྲུབ་པས། བླ་ན་མེད་པའི་འབྲས་བུ་ནི། མི་



248
སངས་རྒྱས་གཡུང་དྲུང་བོན་གྱི་དཔེ་ཚོགས།
དམིགས་པའི་འབྲས་བུ་ཐོབ་ནས། མི་མཉམ་པ་ཐམས་ཅད་ཤེས་བྱ་དག་པས་མཉམ་
པར་ཤེས། མཉམ་པ་ལས་མི་མཉམ་པའི་འབྲས་བུས་འགྲོ་དོན་མཛད་དེ། དོན་མཉམ་
པའོ།།
ད་ནི་དབང་པོ་དྲུག་གི་མཚན་ཉིད་བསྟན་ཏེ། དབང་པོ་རྣམ་པ་དྲུག་བསྟན་
པ། །ཐམས་ཅད་རྣམ་པར་གཅོད་པ་སྟེ། །གཅོད་པའི་དབང་པོ་དེ་ཉིད་ཀྱིས། །བླ་མེད་
འབྲས་བུ་ཐོབ་པ་ནི། །ངེས་པའི་ཆར་གཏོགས་མཚན་ཉིད་འཛིན། །ཞེས་པ། དབང་
བྱེད་པའི་དབང་པོ་སྟེ། དེ་ཡང་ཕྱིའི་མཚན་ཉིད་ནི་དབང་བྱེད་པ་ཡིན། རང་རང་
གི་མཚན་ཉིད་ནི་རང་རང་གསལ་བར་གཅོད་ཅིང་དབང་བྱེད་པའོ། །དེ་ལ་གཅོད་
པའི་དབང་པོ་ནི། ཕྱི་ནང་གི་བོན་ལ་སྤྱོད་པ་དང་། ངེས་པའི་ཆ་ཐམས་ཅད་རྣམ་པར་
གཅོད་པ་སྟེ། དེ་ལྟར་གཅོད་པའི་དབང་པོའི་དེ་ཉིད་ཀྱིས། རྣམ་པ་དང་ཡོངས་སུ་ཆོད་
པས། བླ་མེད་འབྲས་བུ་ཐོབ་པ་ནི། ངེས་པའི་ཆ་གཏོགས་པ་སྟེ། ངེས་པའི་ཆ་ནི། ཆར་
ཆེན་པོའི་རྟོགས་པ་སྟེ། མོས་སྤྱོད་ཀྱི་ས་ལ་ངེས་པའི་དོན་གྱིས། བྱང་ཆུབ་ཀྱི་འབྲས་
བུའི་ཆ་ངེས་པར་རྟོགས་པའི་མཚན་ཉིད་དོ། །མཚན་སྦྱོར་ཀུན་གྱིས་སྲོག་འཛིན་
པ། །སྲོག་གི་དབང་པོ་དེ་ཉིད་ཀྱིས། །བླ་མེད་འབྲས་བུ་ཐོབ་པ་ནི། །ཐུགས་རྗེ་རྒྱུན་
ཆགས་མཚན་ཉིད་འཛིན། །ཞེས་པ། སྲོག་ཉིད་དབང་པོ་ནི་གནས་པའི་རྒྱུན་ལ་དབང་
བྱེད་པའོ། །དེ་ལ་ཡང་མཉམ་པའི་དོན་ཉམས་སུ་ལེན་པར་བྱེད་པ་ནི་མཉམ་སྦྱོར་
རོ། །ཡང་ན་དོན་གྱི་དགོངས་པ་ལ་མཉམ་པར་སྦྱོར་བས་མཉམ་སྦྱོར་རོ། །དེ་ལྟ་བུ་
ཀུན་གྱི་འཚོ་བ་ལ་གནས་ཤིང་། འཚོ་བ་ཆུད་མ་ཟོས་པ། སྲོག་གི་དབང་པོའོ། །སྲོག་གི་དབང་
པོ་དེ་འབྲས་བུ་ཐོབ་པ་ནི། དོན་གྱི་དགོངས་པ་ལ་མཉམ་པའི་ཐུགས་རྗེ། སེམས་ཅན་



མཛོད་ལྷ་འགྲེལ།
149
ཐམས་ཅད་ལ་ཁྱབ་པ་ཉིད་འཚོ་བ་རྒྱུན་ཆགས་པར་བྱེད་པའོ། །ཡང་དག་དགོངས་
པ་དང་ཐུགས་རྗེ་ནམ་མཁའ་དང་མཉམ་པའི་སུ་༼མུ༽ལ་གནས་པ་དང་། འབྲས་
བུ་གྲུབ་པའི་སྲོག་གི་དབང་པོ་ནི། འགྲོ་བའི་དོན་དུ་འཁོར་བ་ན་གནས་པའི་ཐུགས་
རྗེའི་རྒྱུན་ཆགས་པའོ། །ཡང་དག་པའི་དོན་རྣམས་རྟོགས་པའོ། །རྟོགས་པའི་དབང་པོ་
དེ་ཉིད་ཀྱིས། བླ་མེད་འབྲས་བུ་ཐོབ་པ་ནི། །རྡིང་༼གདེང༽དུ་གྱུར་པའི་མཚན་ཉིད་
འཛིན། །ཞེས་པ། ཕྱིན་ཅི་མ་ལོག་པའི་དོན་རྟོགས་པ་ནི། ཡང་དག་པའི་དོན་རྟོགས་
པའོ། །དེ་ཡང་དབྱིངས་དང་ཡེ་ཤེས་མཚན་མ་དང་། མཚན་མ་མེད་པ་ལ་སོགས་ཅི་
ལྟ་བ་དང་། ཇི་སྙེད་པ་རྟོགས་པ་ནི། དབང་པོས་འབྲས་བུ་ཐོབ་པ་ནི། ཐེ་ཚོམ་དང་བྲལ་
ཏེ་ཇིང་གདེང༽དུ་གྱུར་པའོ། །ཀུན་ལ་གསལ་བར་ཤེས་པ་ཡིས། །ཤེས་པའི་དབང་པོ་དེ་
ཉིད་ཀྱིས། །བླ་མེད་འབྲས་བུ་ཐོབ་པ་ནི། །མཁྱེན་གསལ་མ་སྒྲིབ་མཚན་ཉིད་འཛིན། །ཞེས་
པ། ཕྱི་ནང་གི་བོན་ཀུན་ནོ། །ལ་ནི་གཞིའི་དོན་ནོ། །གསལ་བར་ཤེས་པ་ནི་སྤྱི་དང་རང་
གི་མཚན་ཉིད་ཤེས་པའོ། །དེ་ཡང་ཅི་ལྟར་ཤེས་པ་ནི། གསལ་བར་ཤེས་པའོ། །དེ་ལྟར་
ཤེས་པའི་དབང་པོ་དེས། འབྲས་བུ་ཐོབ་པ་ནི། མཁྱེན་ཞིང་ཤེས་པའི་དུས་ན། གསལ་
ལ་མ་སྒྲིབ་པ། ནམ་མཁའ་དྭངས་པའི་ཀློང་ནས། ཉི་མ་ཤར་བ་བཞིན་དུའོ། །ཀུན་ལ་
རིག་པའི་ཆ་བྱེད་པའི། །རིག་པའི་དབང་པོའི་དེ་ཉིད་ཀྱིས། །བླ་མེད་འབྲས་བུ་ཐོབ་
པ་ནི། །རྣམ་པར་འབྱེད་འཇུག་མཚན་ཉིད་འཛིན། །ཞེས་པ། ཕྱི་དང་ནང་གསོ་བ་ལ་
སོགས་པའི་རིག་པ་ནི། རིག་པའི་དབང་པོའོ། །དེ་ལྟ་བུ་ཀུན་ལ་རིག་པའི་ཆ་འབྱེད་པ་
དང་། དོན་གསལ་བར་ཕྱེ་ནས། སྒྲ་དང་སྐད་ལ་སོ་
ལ་སོགས་པའི་རིག་པའི་དབང་པོ་དེས།
བླ་ན་མེད་པའི་འབྲས་བུ་ཐོབ་པ་ནི། དོན་རྣམ་པར་ཕྱེ་ནས་དོན་ལ་འཇུག་པའོ། །ཐམས་



25
སངས་རྒྱས་གཡུང་དྲུང་བོན་གྱི་དཔེ་ཚོགས།
ཅད་ཀུན་ལ་འོད་གསལ་བ་ཡིས། །གསལ་བའི་དབང་པོ་དེ་ཉིད་ཀྱིས། །བླ་མེད་འབྲས་
བུ་ཐོབ་པ་ནི། །སྤྱོད་ལས་འདས་གསལ་མཚན་ཉིད་འཛིན། །ཞེས་པ། ཕྱི་ནང་གི་བོན་
ཐམས་ཅད་ཀུན་ལ་འོད་བཞིན་གསལ་བ་ལ། མི་རྟོག་པ་དང་། སྣང་ལ་རང་བཞིན་
མེད་པར་གསལ་བའོ། །དེ་ལྟར་གསལ་བའི་དབང་པོ་ཡིས། །བླ་མེད་འབྲས་བུ་ཐོབ་པ་
ནི། །དཔག་པ་ལས་འདས་པའི་མཚན་ཉིད་འཛིན། །ཞེས་པ། སྤྱོད་པ་ལས་འདས་པའི་
བོན་ནི། བོན་གྱི་དབྱིངས་དང་། གསལ་བའི་རང་བཞིན་སྐྱེ་བ་ལས་འདས་པའི་དོན།
དཔག་པ་ལས་འདས་པའི་དོན་གྱིས་རང་བཞིན་དེ་གསལ་བའི་མཚན་ཉིད་དོ། །དེ་
བས་ན་གསལ་བའི་དབང་པོ་ནི། ཕྱི་ནང་གིས་དེ་ཁོ་ན་ཉིད་དང་། རང་བཞིན་གསལ་
བ་ཡིན་ནོ།།
ད་ནི་ཏིང་ངེ་འཛིན་གྱི་མཚན་ཉིད་བསྟན་ཏེ། ཏིང་ངེ་འཛིན་རང་བཞིན་དྲུག་
བསྟན་པ། ཀུན་ནས་ཤེས་འོད་རྫོགས་པ་ཡིས། །ཡོངས་སུ་རྫོགས་པའི་ཏིང་འཛིན་གྱིས། །བླ་
མེད་འབྲས་བུ་ཐོབ་པ་ནི། །མ་བརྩེལ་ལྷུན་གྲུབ་མཚན་ཉིད་འཛིན། །ཞེས་པ། ཏིང་
ངེ་འཛིན་ནི་རྟོགས་པའི་དངོས་པོ་རྩེ་གཅིག་པའོ། །དེ་སྤྱིའི་མཚན་ཉིད་དོ། །རང་གི་
མཚན་ཉིད་ནི། རྒྱུ་དང་འབྲས་བུ་ལ་སོགས་པ། ཡོངས་སུ་རྫོགས་པའི་མཚན་ཉིད་
དོ། །ཀུན་ནས་ནི་ཐམས་ཅད་ནས་དང་། གཞི་ཀུན་ནས་སོ། །ཡེ་ཤེས་འོད་ནི་ཡེ་ཤེས་
ཀྱིས་བསྐྱེད་པའི་འབྲས་བུའོ། །རྫོགས་པ་ནི་ཀུན་འདུས་པ་དང་། ཚང་པ་ལྔ། ལ་བཟླ་
བའི་ཡེ་ཤེས་མཐར་ཕྱིན་པར་འགྱུར་བའི་ཏིང་འཛིན་ནོ། །ཡོངས་སུ་རྫོགས་པའི་ཏིང་
ངེ་འཛིན་ནོ། །བྱ་བརྩལ་གྱིས་མི་འགྲུབ་སྟེ། བྱ་བརྩལ་མེད་པ་མ་བརྩལ་བར་གྲུབ་པ་
ནི། ལྷུན་གྱིས་གྲུབ་པའོ། །དེ་རྒྱུ་དེ་ལས་བྱུང་བའི་ཕྱིར། རྒྱུའི་ཏིང་ངེ་འཛིན་གྱིས་ཀྱང་། །བླ་



མཛོད་ལྷ་འགྲེལ།
251
མེད་འབྲས་བུ་ཐོབ་པ་ནི། །གནས་སུ་དག་པའི་མཚན་ཉིད་འཛིན། །ཞེས་པ། སྐྱེ་བའི་
གཞི་དེའི་རྒྱུས་བསྐྱེད་པ་རྒྱུ་སྟེ། དཔེར་ན་ཡི་གེ་ཨ་ལྟ་བུའོ། །གཞི་རང་གི་རིག་པ་དེ་
ལས་བྱུང་པ་འམ། ཡང་ན་དེ་ཉིད་སེམས་ཉིད་སངས་རྒྱས་པའོ། །དེའི་རྒྱུ་གཞི་དེའི་
རྒྱུའོ། །དེ་ལས་བྱུང་བའི་སེམས་ཀྱི་རྟེན་དེ་ལས་བྱུང་བའོ། །རྒྱུའི་ཏིང་ངེ་འཛིན་གྱིས་
ཀྱང་། །བླ་མེད་འབྲས་བུ་ཐོབ་པ་ནི། །གནས་སུ་དག་པའི་མཚན་ཉིད་འཛིན། །ཞེས་པ།
གནས་པ་བྱ་བ་འབྱུང་བའི་གནས་ཀྱང་། དབྱིངས་ལ་བརྟེན་གནས་པས་ཀྱང་དབྱིངས་
སོ། །དབྱིངས་སུ་དག་པ་ནི་གནས་སུ་དག་པའོ། །རྣམ་པ་གཅིག་ཏུ་ཏིང་ངེ་འཛིན་དེ་
ཡི་རྒྱ་ཐམས་ཅད་དང་། རྒྱུའི་ཏིང་ངེ་འཛིན། ཅེས་བྱ་བ་ལ། སེམས་འཕྲོ་བ་བརྟེན་
པ་མཚན་མ་དང་མཚན་མ་མེད་པ་ལ་བྱིང་པའོ། །འཕྲོ་འདུ་ཀུན་གསལ་སྣང་རྟོགས་
པའི། །ཀུན་ཏུ་སྣང་གི་ཏིང་ངེ་འཛིན་གྱིས། །བླ་མེད་འབྲས་བུ་ཐོབ་པ་ནི། །ཨ་གསལ་
འོད་འཕྲོའི་ཏིང་ངེ་འཛིན། །ཞེས་པ། རིག་པའི་ཆ་དངོས་པོ་མཚན་མར་སྣང་བ་ནི།
ལའི་གཞུང་གིས། ཡོངས་ལ་སྣང་བས་ཀུན་སྣང་ཞེས་ཟེར་རོ། །དེ་ལས་འོད་འཕྲོ་བ་
དང་འདུ་བ་དང་བར། སེམས་ཀྱིས་སྣང་བའི་འཕྲོ་འདུས་རིག་པའི་ཆ་ཀུན་ཏུ་གསལ་
ཞིང་། སྣང་བའི་དོན་གསལ་བར་རྟོགས་པ་ནི། ཀུན་ཏུ་སྣང་བའི་ཏིང་ངེ་འཛིན་ཏེ། དེ་
ནི་རིག་པ་ཨར་སྣང་བ་དང་། དོན་སྐྱེ་བ་མེད་པར་གསལ་བའི་མཚན་ཉིད་དོ། །ཉི་མའི་
འོད་བཞིན་གསལ་བའི་མཚན་ཉིད་དོ། །གཞི་འཕྲུལ་དེ་བཞིན་ཉིད་བསྒོམ་པའི། །དེ་
བཞིན་ཉིད་ཀྱི་ཏིང་འཛིན་གྱིས། །བླ་མེད་འབྲས་བུ་ཐོབ་པ་ནི། །ངང་ལས་མི་གཡོ་
མཚན་ཉིད་འཛིན། །ཞེས་པ། གཞི་དང་སྤྲུལ་པ་ནི་གཞི་སྤྲུལ་ཏེ། དེ་ལ་གཞི་ནི་འབྱུང་
བའི་གཞི། དེ་བཞིན་ཉིད་ཀྱི་གཞི་སྟེ། དེ་མ་གཡོས་པ་བཞིན་མ་བཅོས་པའི་ངང་གི་



252
སངས་རྒྱས་གཡུང་དྲུང་བོན་གྱི་དཔེ་ཚོགས།
ཉིད་གསལ་ལ་རང་བཞིན་མེད་པ་གཞིའོ། །འཕྲུལ་ནི་དཔེར་ན་ནམ་མཁའི་ངང་ལས་
ཐམས་ཅད་འཕྲུལ་བཞིན་སྣང་བ་བཞིན། དེ་བཞིན་ཉིད་ཀྱི་ངང་ལས་འཕྲུལ་པ་ལྟར་
འཆར་བའོ། །སྒོམ་པ་ནི་དེ་ལྟ་བུའི་ངང་ལས་རྩེ་གཅིག་པའོ། །ཏིང་ངེ་འཛིན་གསལ་
ལ་མ་གཡོས་མི་འཆར་བའོ། །དེ་ལྟ་བུས་བླ་མེད་འབྲས་བུ་ཐོབ་པ་ནི། དེ་ནི་བླ་ན་གང་
ལ་ཡང་ཡོད་པ་མ་ཡིན་པས། བོན་ཉིད་ནམ་མཁའ་ལྟ་བུའི་ངང་ལས། །གཡོ་རྩོལ་
མེད་པའི་མཚན་ཉིད་འཛིན། །སྟོང་པའི་ངང་ཚུལ་དེ་བཞིན་ལྡན། །ཅི་ཡང་མ་ཡིན་
ཏིང་འཛིན་གྱིས། བླ་མེད་འབྲས་བུ་ཐོབ་པ་ནི། །མི་དམིགས་ངང་འཇོག་མཚན་ཉིད་
འཛིན། །ཞེས་པ། སྟོང་པའི་ངང་འཇོག་པའི་ཏིང་ངེ་འཛིན་ནི། དཔེར་ན་ནམ་མཁའ་
སྟོང་པའི་ངང་ལྟ་བུ་སྟེ། ཐམས་ཅད་ཀྱི་རང་བཞིན་སེམས་འདུས། སེམས་ཉིད་ཅི་ཡང་
མ་ཡིན་པ་སྟེ་སྟོང་པའོ། །སྟོང་པ་ཡང་སྟོང་ཆད་ལྟ་བུ་ནི་མ་ཡིན་ཏེ། ཀུན་གཞི་བོན་
གྱི་སྐུ་ཡིན་ཏེ། བོན་གྱི་སྐུའི་ངང་ལས་བོན་ཐམས་ཅད་དང་ ༼དྭངས༽མ། སྐུ་དང་ཡེ་
ཤེས་ཐམས་ཅད་འབྱུང་བའི་གནས་སམ་གཞིར་གྱུར་པས་སོ། །ཐམས་ཅད་ཡོངས་སུ་
རྫོགས་པ་ཡིས། །ཡོངས་རྫོགས་གསལ་བའི་ཏིང་འཛིན་གྱིས། །བླ་མེད་འབྲས་བུ་ཐོབ་
པ་ནི། །དེ་བཞིན་མངོན་རྫོགས་མཚན་ཉིད་འཛིན། །ཞེས་པ། ཐམས་ཅད་ནི་མ་ལུས་པ་
སྟེ། དགོངས་པའི་དོན་ཐམས་ཅད་མ་ལུས་པར་བོན་གྱི་སྐུ་ལ་རྫོགས། བོན་གྱི་སྐུ་ཡང་
གཡུང་དྲུང་གི་སེམས་ལ་རྫོགས་པས་རྫོགས་པའོ། །དེ་བཞིན་ཏིང་ངེ་འཛིན་གྱི་རྣམ་པ་
དང་། དགོངས་སོ་འཚལ་གྱི་རྣམ་པ་ཀུན། རང་བཞིན་གྱིས་ཡོངས་སུ་མ་ལུས་པ་སྟེ། དེ་
བཞིན་རྫོགས་པ་ནི། བླ་ན་མེད་པའི་འབྲས་བུ་ཡང་ཡིན་པའི་ཕྱིར། མངོན་པར་རྫོགས་
པའི་མཚན་ཉིད་འཛིན་པའོ།།



མཛོད་ལྷ་འགྲེལ་
253
ད་ནི་གཤེན་རབ་ཀྱི་ལམ་བཞིའི་མཚན་ཉིད་བསྟན་པར་བྱ་སྟེ། གཤེན་རབ་
ལམ་བཞིའི་མཚན་ཉིད་བསྟན། བག་ཆགས་ཅི་ཡང་མེད་པ་ཡིས། །གཤེན་ལམ་དཀར་
པོའི་དོན་རྟོགས་པས། །བླ་མེད་འབྲས་བུ་ཐོབ་པ་ནི། །རྣམ་པར་དག་པའི་མཚན་ཉིད་
འཛིན། །ཞེས་པ། མཚན་ཉིད་ཀྱི་ནི་གཉིས་ཏེ། སྤྱིའི་མཚན་ཉིད་མ་བགྲོད་གནས་སུ་
ཕྱིན་པ་སྟེ། རང་གི་མཚན་ཉིད་བགྲོད་ལ་མ་བགྲོད་མཚན་ཉིད་དོ། །དེ་ལ་གཤེན་རབ་
ལ་རྣམ་པ་གསུམ་སྟེ། དུས་གསུམ་གྱི་གཤེན་གསུམ་དང་། ཡང་ན་ཡེ་སངས་རྒྱས་པ་
དང་། ཐུགས་རྗེས་སྤྲུལ་པ་དང་། གང་ཟག་རྟོགས་པ་མངོན་གྱུར་དང་གསུམ་མོ། །རབ་
ནི་ཐུགས་རྗེས་འགྲོ་བ་འདྲེན་པའི་རབ་དང་། བདག་ཉིད་རྩེ་རུ་ཆིབས་པའི་རབ་
བོ། །ལམ་ནི་གཞིའི་དོན་བསྟན་པར་བྱ་སྟེ། བག་ནི་ཀུན་གཞིའི་བག་ལ་རྟོག་པའི་བློ་
ཆགས་པ་སྟེ། ཡང་དག་པའི་བོན་ཉིད་ལ་དེ་ལྟ་བུ་ཆགས་སུ་ཡེ་ནས་མེད་པའོ། །དེ་
ལྟ་བུའི་རྣམ་པ་མེད་པས་བློའི་དྲི་མ་དག་པ་སྟེ། བག་ཆགས་མེད་པས་གཙང་མའམ་
དཀར་ཞེས་བྱའོ། །དེ་ལྟར་ཡིད་ཆེས་པ་ནི་རྟོགས་པ་སྟེ། རྟོགས་པས་བླ་ན་མེད་པའི་
འབྲས་བུ་ཐོབ་པ་ནི། སྐྱོན་དང་བྲལ་བའི་འབྲས་བུ་ཐོབ་པའོ། །དེས་ན་སྐྱོན་དང་བྲལ་
ཤིང་དག་པས། རྣམ་པར་དག་པའི་མཚན་ཉིད་འཛིན་པའོ། །ཐུགས་རྗེ་རྒྱུན་དུ་ཞུགས་
པ་ཡི། །གཤེན་ལམ་རིང་པོའི་དོན་རྟོགས་པས། །བླ་མེད་འབྲས་བུ་ཐོབ་པ་ནི། །ཉམ་
ང་མེད་པའི་མཚན་ཉིད་འཛིན། །ཞེས་པ། ཐུགས་ནི་གཤེན་རབ་བླ་མའི་ཐུགས། གོ་
རྟོགས་ཐམས་ཅད་ཀྱི་ཐུགས་པར་གྱུར་པས་སོ། །རྗེ་ནི་སྣང་སྲིད་ཐམས་ཅད་འདྲེན་
པའི་རྗེར་གྱུར་པས་སོ། །ཐུགས་རྗེས་འགྲོ་བ་འདྲེན་པའི་ཕྱིར། ཉེ་ལོ་བརྒྱ་ཅུ་རྩ་གཅིག་
ལ་རྒྱུན་དུ་ཞུགས་ནས་འདྲེན་པ་སྟེ། མ་རིག་པའི་རྟོག་པ་མ་ཟད་པས་སེམས་ཅན་



154
སངས་རྒྱས་གཡུང་དྲུང་བོན་གྱི་དཔེ་ཚོགས།
མ་ཟད། སེམས་ཅན་མ་ཟད་པས་འཁོར་བའི་རྒྱུན་རིང་བའོ། །དེ་ལྟ་བུའི་འདྲེན་སྟོན་
དུ། སྟོན་པའི་རྒྱུན་མ་ཆད་པས་ཡེ་ཤེས་ཀྱི་རྒྱུན་མ་ཆད། ཡེ་ཤེས་ཀྱི་རྒྱུན་མ་ཆད་པ་
ཐུགས་རྗེའི་རྒྱུན་མ་ཆད་དེ། ཐུགས་རྗེ་ཡེ་ཤེས་ཀྱི་རྒྱུན་ཐག་རིང་དུ་རྟོགས་པས། བླ་
མེད་ཡེ་ཤེས་ཀྱི་འབྲས་བུ་ཡང་། སྦྱང་པའི་ཡོན་ཏན་གྱིས། ཉམ་ང་མེད་པའི་མཚན་
ཉིད་འཛིན་པའོ། །འཁོར་བ་ཅི་ཡང་མེད་པ་ཡི། །གཤེན་ལམ་དྲང་པོའི་དོན་རྟོགས་
པས། །བླ་མེད་འབྲས་བུ་ཐོབ་པ་ནི། །ཕྱིར་མི་ལྡོག་པའི་མཚན་ཉིད་འཛིན། །ཞེས་པ།
འཁོར་བའི་ཁམས་གསུམ་དང་། རིགས་དྲུག་འཁོར་བ་སྟེ། གོང་དུ་ཐུགས་རྗེ་ཡེ་ཤེས་
ཀྱི་རྒྱུན་རིང་དུ་བཟུང་བས། འཁོར་བའི་རྣམ་པར་ཅི་ཡང་ཡོད་པ་མ་ཡིན་པས་མེད་
པའོ། །གཤེན་གྱི་བོན་ཉིད་བདེན་པས་སེམས་ངེས་པར་རྟོགས་པའི་གཤེན་ཏེ། ལམ་
བགྲོད་གནས་སུ་ཕྱིན་པའོ། །སེམས་ལ་ཡོ་གལ་དང་བདག་ཕྱོགས་མེད་པས། ཐུགས་
དྲང་པ་སྟེ། རྟོགས་པ་རྙིང་༼གདེང༽དུ་གྱུར་པས། བླ་ན་མེད་པ་ཐོབ་པའོ། །བླ་མེད་
ཡེ་ཤེས་ཀྱི་འབྲས་བུ་ཐོབ་པས། སླར་འཁོར་བ་ལ་ཕྱིར་ལྡོག་པ་མེད་པས། ཕྱིར་མི་
ལྡོག་པའི་མཚན་ཉིད་འཛིན་པའོ། །འོག་མིན་བླ་རུ་ཕྱིན་པ་ཡིས། །གཤེན་ལམ་དབུ་
མའི་དོན་རྟོགས་པས། །བླ་མེད་འབྲས་བུ་ཐོབ་པ་ནི། །བགྲོད་དུ་མེད་པའི་མཚན་ཉིད་
འཛིན། །ཞེས་པ། འོག་ནི་སྟེང་མ་ཡིན་པ་སྟེ་འཁོར་བའི་གནས་སོ། །མིན་པ་ནི། བོན་
ཉིད་མ་གཡོས་པའི་དོན་སེམས་ཉིད་མ་བཅོས་པ་རྟོགས་པས། འཁོར་བ་ནི་༼ནས༽
འོག་མིན་ཏེ་སྟེང་ངམ་བླ་རུ་ཕྱིན་པའོ། །གཤེན་ནི་མ་གཡོས་པར་མ་བཅོས་པར་ཡེ་
ནས་རྟོགས་པས། ཡེ་རྟོགས་ཆེན་པོའི་གཤེན་ནོ། །ལམ་ནི་མཐའ་གཉིས་དང་བྲལ་བའི་
ལམ་སྟེ། སྣང་བ་སྒྲོས་ཀྱི་ལམ་སྟོང་པར་སྐུར་བའི་ལམ། གཉིས་མེད་དབུ་མའི་ལམ།



མཛོད་ལྷ་འགྲེལ།
255
རྟག་པ་སྒྲོས་ཀྱི་ལམ་ཆད་པ་སྐུར་བའི་ལམ། གཉིས་མེད་དབུ་མའི་ལམ། བདེན་པ་
སྒྲོས་ཀྱི་ལམ། རྫུན་པ་སྐུར་བའི་ལམ། དེ་ལྟ་བུའི་མཐའ་སྒྲོས་བསྐུར་གཉིས་དང་བྲལ་
བའི་མ་བགྲོད་གནས་སུ་ཕྱིན་པའི་ལ་
རི་ལམ་ས་ལེར་རྟོགས་པས། བླ་འམ་གོང་ན་མེད་པའི་
འབྲས་བུ་སྟེ། མ་བགྲོད་ཡེ་ནས་གནས་པའི་མཚན་ཉིད་འཛིན་པའོ།།
ད་ནི་མི་འཇིགས་པའི་སྟོབས་ཆེན་པོ་བཅུ་གསུམ་གྱི་མཚན་ཉིད་བསྟན་པར་བྱ་
སྟེ། མི་འཇིགས་སྟོབས་ཆེན་བཅུ་གསུམ་གྱིས། །མཚན་ཉིད་དེ་བཞིན་བསྟན་པའོ། །ཞེས་པ།
སྤྱིའི་མཚན་ཉིད་སྟོབས་ཀྱིས་ནི། ཡེ་ཤེས་ཀྱི་ཐུགས་རྗེ་ཆེན་པོའི་སྟོབས་ལ། རང་གི་
མཚན་ཉིད་ནི་གང་ལ་གང་གཉེན་པོའི་བྱེ་བྲག་གོ །ཞེས་ཀྱང་སྙོངས་པ་མི་མངའ་བ་
ནི། སངས་རྒྱས་ཐམས་ཅད་མཁྱེན་པའི་སྟོབས་ཏེ། དེ་ལ་བཞི་སྟེ། དཔེ་ཡི་སྟོབས་དང་།
དོན་གྱི་སྟོབས་དང་། རྟགས་ཀྱི་སྟོབས་དང་། སངས་རྒྱས་ཡེ་ཤེས་ཀྱི་སྟོབས་དང་བཞིའོ། །དེ་
ལ་དཔེ་ཡི་སྟོབས་ནི་ནམ་མཁའ་སྟེ། སྣང་སྲིད་སྟོབས་ཐམས་ཅད། དང་པོ་བྱུང་ཡང་
ནམ་མཁའི་ངང་ལས་བྱུང་། བར་དུ་གནས་ཀྱང་ནམ་མཁའི་ངང་ལ་གནས། ཐ་མར་
འཇིག་ཀྱང་ནམ་མཁའི་ངང་དུ་འཇིག་སྟེ། བྱུང་བ་དང་གནས་པ་དང་མི་རྟག་པ་ཡང་
ནམ་མཁའི་ངང་གི་སྟོབས་སོ། །དོན་གྱི་སྟོབས་ནི་བོན་ཉིད་དེ། བོན་གྱི་སྒོ་མོ་བརྒྱད་ཁྲི་
བཞི་སྟོང་ཐམས་ཅད་ཀྱང་། དང་པོ་བྱུང་བ་དང་། བར་དུ་གནས་པ་དང་། ཐ་མར་
སངས་རྒྱས་པ་ཡང་། བོན་ཉིད་ནམ་མཁའ་ལྟ་བུ་ངང་གི་སྟོབས་སོ། །རྟགས་ཀྱི་སྟོབས་
ཀྱང་སེམས་ཉིད་སྟེ། སྐྱེ་འགྲོའི་ཕུང་ཁམས་དང་སྐྱེ་མཆེད་སེམས་ཀྱི་དྲན་ཚོར་ཐམས་
ཅད་དང་། དང་པོར་བྱུང་བ་དང་། བར་དུ་གནས་པ་དང་། ཐ་མར་འཇིག་པ་དང་ཡང་
སེམས་ཀྱི་ངང་གི་སྟོབས་སོ། །འབྲས་བུ་སངས་རྒྱས་ཡེ་ཤེས་ཀྱི་སྟོབས་ནི། སེམས་མ་



256
སངས་རྒྱས་གཡུང་དྲུང་བོན་གྱི་དཔེ་ཚོགས།
རིག་འཁྲུལ་པ་ལས། ཉོན་མོངས་པ་རྩ་བ་དང་ཡན་ལག་ཏུ་བྱུང་བ་ཐམས་ཅད་ཀྱི་
གཉེན་དུ། ཡེ་ཤེས་ཐུགས་རྗེ་ཡི་སྟོབས་གང་ལ་མཛེས་པར་བྱུང་བའོ། །གཏི་མུག་པའི་
དགྲ་ཚོགས་ཀྱིས། གང་གིས་འཇིགས་པར་མི་འགྱུར་བ་ཡིས། ཡེ་ཤེས་ཆེན་པོའི་སྟོབས་
ཆེན་གྱིས། །བླ་མེད་འབྲས་བུ་ཐོབ་པ་ནི། །གསལ་ལ་མ་སྒྲིབ་མཚན་ཉིད་འཛིན། །ཞེས་པ།
སོ་སོའི་མཚན་ཉིད་ལ། སོ་སོའི་མཚན་ཉིད་རང་ལས་བྱུང་བ་བསྟན་ཏེ། གཏི་མ་རིག་
པ་མུག་མི་ཤེས་པས་བརྟེན་ཤ་ལ་བཅས། འབྲས་བུ་མུན་པ་ལྟ་བུར་གྱུར་པས། གསལ་
བའི་སྒྲར་གྱུར་པས། གསལ་བའི་སྒྲར་གྱུར་པ་སྟེ། དེ་ལྟ་བུས་འཇིགས་ཅིང་བསྙེངས་པ་
མེད་པར་བྱ་བའི་ཕྱིར། རྒྱུ་སེམས་ཉིད་ལ་རྐྱེན་གོ་རྟོགས་བྱས་པའི་འབྲས་བུས། གཏི་
མུག་ལ་རང་བཞིན་མེད་པར་ཤེས་པས། གསལ་བའི་ཡེ་ཤེས་སུ་གྱུར་ཏེ། ཡེ་ཤེས་
གསལ་བར་གྱུར་པའི་སྟོབས་ཆེན་གྱིས། བླ་ན་མེད་པའི་འབྲས་བུ་ཐོབ་པར་བྱ་བའི་
ཕྱིར། གསལ་བའི་ཡེ་ཤེས་ཀྱི་གཏི་མུག་གིས་སྒྲིབ་ཏུ་མེད་པའི་མཚན་ཉིད་འཛིན་པའོ། །ཞེ་
སྡང་གདུག་པའི་དགྲ་ཚོགས་ནི། །གང་གིས་འཇིགས་པར་མི་འགྱུར་བ། །བྱམས་པ་
ཆེན་པོའི་སྟོབས་ཅན་གྱིས། །བླ་མེད་འབྲས་བུ་ཐོབ་པ་ནི། །གཉིས་མེད་མཉམ་པའི་
མཚན་ཉིད་འཛིན། །ཞེས་པ། ཞེ་ནི་ཞེ་སྡང་པ་སྟེ། གདུག་པའི་བརྣག་པ་ཆེ་བའོ། །སེམས་
ལ་བརྟེན་ནས། །དགྲ་ནི་བྱམས་པའི་མི་གསལ་བས་སོ། །ཚོགས་ནི་ཞེ་སྟོང་༼སྡང༽ལ་
ནང་མི་མཐུན་པས་ཚོགས་སོ། །དེ་དག་གི་ནི་བསྙེངས་མི་འཇིགས་པར་བྱ་བའི་ཕྱིར།
རྒྱུ་སེམས་ཉིད་ལ་རྐྱེན་གོ་རྟོགས་བྱས་པས། འབྲས་བུ་ཞེ་སྡང་ལ་རང་བཞིན་མེད་པར་
ཤེས་པས། སྡང་པ་ཉིད་བྱམས་པ་ཆེན་པོའི་ཡེ་ཤེས་སུ་གྱུར་པས། བྱམས་པ་ཆེན་པོའི་
སྟོབས་ཆེན་གྱིས། བླ་མེད་འབྲས་བུ་ཐོབ་པར་བྱ་བའི་ཕྱིར། སྡང་པ་དང་བྱམས་པ་ལ་



མཛོད་ལྷ་འགྲེལ།
257
རང་བཞིན་མེད་པས། གཉིས་མེད་མཉམ་ཞིང་མཚན་ཉིད་འཛིན་པའོ། །ང་རྒྱལ་ཁྲོ་
གཏུམ་དགྲ་ཚོགས་ནི། །གང་གིས་འཇིགས་པར་མི་འགྱུར་བ། །ཞི་བ་ཆེན་པོའི་སྟོབས་
ཆེན་གྱིས། །བླ་མེད་འབྲས་བུ་ཐོབ་པ་ནི། །ངང་ལས་མི་གཡོ་མཚན་ཉིད་འཛིན། །ཞེས་
པ། ང་ནི་ང་བོ་སྙམ་པ་སྟེ། རྒྱལ་བ་ནི་ཁེངས་པའོ། ཁྲོ་བ་ནི་བསྲེག་སྟེ། གཏུམ་པ་ནི་
སྐྲག་པར་བྱེད་པའོ། །དབུགས་ལ་བརྟེན་པས་དེས་ཞི་བའི་དགྲ་སྟེ། ནང་མི་མཐུན་པའི་
རྣམ་པ་ནི་ཚོགས་སོ། །དེ་དག་གིས་མི་བསྙེངས་ཤིང་མི་འཇིགས་པར་བྱ་བའི་ཕྱིར། རྒྱུ་
འམ་གཞི་སེམས་ཉིད་ལ། རྐྱེན་གོ་རྟོགས་ཀྱི་ཤེས་རབ་བྱས་པས། འབྲས་བུ་ང་རྒྱལ་ལ་
རང་བཞིན་ཅི་ཡང་མེད་པར་རྟོགས་པས། ཞི་བ་ཆེན་པོའི་ཡེ་ཤེས་སུ་གྱུར་པས། ཐུགས་
རྗེ་ཞི་བ་ཆེན་པོའི་སྟོབས་ཀྱིས། བླ་མེད་འབྲས་བུ་ཐོབ་པར་བྱ་བའི་ཕྱིར། ཐུགས་རྗེ་ཡེ་
ཤེས་ཀྱི་ངང་ངར་ཞི་གཉིས་སུ་མེད་པའི་མཚན་ཉིད་འཛིན་པའོ། །འདོད་ལ་ཆགས་
པའི་དགྲ་ཚོགས་ནི། །གང་གིས་འཇིགས་པར་མི་འགྱུར་བ། །ཆོག་ཤེས་ཆེན་པོའི་
སྟོབས་ཆེན་གྱིས། །བླ་མེད་འབྲས་བུ་ཐོབ་པ་ནི། །བཏང་བྲལ་མེད་པའི་མཚན་ཉིད་
འཛིན། །ཞེས་པ། འདོད་པ་ནི་ཡུལ་དྲུག་ཆགས་པ་ནི་ཞེན་པའོ། །རྟེན་དྲོད་ལ་བཅས་
ནས། སྦྱིན་པ་དང་ཆོག་ཤེས་ཀྱི་དགྲའོ། །ནང་མི་མཐུན་པའི་རྣམ་པ་ཚོགས་སོ། །བསྙེངས་
པ་འཇིགས་མེད་པར་བྱ་བའི་ཕྱིར། རྒྱུ་སེམས་ཉིད་ལ། རྐྱེན་གོ་རྟོགས་ཀྱི་སྟོབས་ཀྱིས།
འབྲས་བུ་འདོད་ཆགས་རང་བཞིན་ཅི་མ་གྲུབ་པར་ཤེས་པས། སྦྱིན་པ་ཆེན་པོའི་ཡེ་
ཤེས་སུ་གྱུར་པ་ཡིས། ཆོག་ཤེས་ཆེན་པོས་སྟོབས་ཀྱིས། བླ་མེད་འབྲས་བུ་ཐོབ་བྱའི་
ཕྱིར། བཏང་པ་མི་དམིགས། སླང་པར་མི་དམིགས། གཉིས་སུ་མེད་པར་མི་དམིགས་
པའི་མཚན་ཉིད་འཛིན་པའོ། །ཕྲག་དོག་རུ་ངའི་དགྲ་ཚོགས་ནི། །གང་གིས་འཇིགས་



58
སངས་རྒྱས་གཡུང་དྲུང་བོན་གྱི་དཔེ་ཚོགས།
པར་མི་འགྱུར་བ། །ཡངས་པ་ཆེན་པོའི་སྟོབས་ཆེན་གྱིས། །བླ་མེད་འབྲས་བུ་ཐོབ་པ་
ནི། །གཉིས་མེད་སྟོང་པའི་མཚན་ཉིད་འཛིན། །ཞེས་པ། ཕྲ་བ་ནི་ཆུང་བ་སྟེ། དོག་པ་
ནི་མི་ཤོང་པའོ། རྒྱུ་ནི་སེམས་ལ་ཟུག་ངུ་རྭ་ལྟ་བུའི་བྱུང་ནས། ང་ནི་ངའི་གོང་དུ་
གཞན་སོང་གི་དོགས་པའོ། །རྟེན་ཁྲག་ལ་བ་
ལ་བཅས་ནས་ཡང་པའི་དགྲ་སྟེ། ཚོགས་རྣམ་
པའི་ཚོགས་སོ། །དེ་དག་གིས་བསྙིངས་འཇིགས་མེད་པར་བྱ་བའི་ཕྱིར། རླུང་སེམས་
ཉིད་ལ་རྐྱེན་གོ་རྟོགས་ཀྱི་ཤེས་རབ་ཀྱིས། འབྲས་བུ་ཕྲག་དོག་ལ་རང་བཞིན་མེད་པར་
རྟོགས་པས། ཡངས་པ་ཆེན་པོར་གྱུར་པས། དོགས་པ་མེད་པའི་སྟོབས་ཆེན་གྱིས། བླ་
མེད་འབྲས་བུ་ཐོབ་པར་བྱ་བའི་ཕྱིར། ཡངས་དོགས་གཉིས་སུ་ཡེ་ནས་མེད་པ་སྟེ། དོན་
མཉམ་མཚན་ཉིད་འཛིན་པའི། འཁྲུལ་ཅིང་ལོག་པའི་དགྲ་ཚོགས་ནི། །གང་གིས་
འཇིགས་པར་མི་འགྱུར་བ། །ཤེས་རབ་ཆེན་པོའི་སྟོབས་ཆེན་གྱིས། །བླ་མེད་འབྲས་བུ་
ཐོབ་པ་ནི། །ཀུན་ཤེས་མི་དམིགས་མཚན་ཉིད་འཛིན། །ཞེས་པ། འཁྲུལ་པ་ནི་ནོར་བ་
ལ་སོགས་པ་མི་ཤེས་པའོ། །ཤེས་རབ་ཀྱི་དགྲ་སྟེ། ཚོགས་ཀྱི་འཁྲུལ་པའི་རྣམ་པའོ། །དེ་
དག་གི་རྣམ་པར་འཇིགས་པ་མེད་པར་བྱ་བའི་ཕྱིར། རྒྱུ་སེམས་ཉིད་ལ། རྐྱེན་དད་པ་
གསུམ་གྱི་སྒོར་ཞུགས་ནས། ཐོས་བསམ་གྱི་ཤེས་རབ་ཀྱི་བློ་སྦྱོང་ནས། འབྲས་བུ་ལོག་
འཁྲུལ་རྣམ་པར་དག་སྟེ། ཤེས་རབ་ཆེན་པོར་འགྱུར་རོ། །ཤེས་རབ་ཆེན་པོའི་སྟོབས་
ནི། དཔེར་ན་གྱད་ཀྱི་སྟོབས་ལྟ་བུ་སྟེ། མ་པ་འམ་༼ནུས་པའམ༽མ་གྲུབ་པ་མེད་པའི་
སྟོབས་ཀྱིས། བླ་མེད་འབྲས་བུ་ཐོབ་པར་བྱ་བའི་ཕྱིར། ལོག་འཁྲུལ་གྱི་རྣམ་པར་དག་
ནས། ཐམས་ཅད་མཁྱེན་པའི་ཡེ་ཤེས་དང་ལྡན་ཏེ། གང་ལ་ཡང་དམིགས་སུ་མེད་པའི་
མཚན་ཉིད་འཛིན། །ཞེས་པ། འགྱུར་ལྡོག་བདུད་བཞིའི་དགྲ་ཚོགས་ནི། །གང་གིས་



མཛོད་ལྷ་འགྲེལ།
259
འཇིགས་པར་མི་འགྱུར་བར། །བསམ་གཏན་ཆེན་པོའི་སྟོབས་ཆེན་གྱིས། །བླ་མེད་
འབྲས་བུ་ཐོབ་པ་ནི། །མི་གཡོ་མི་འཁྲུལ་མཚན་ཉིད་འཛིན། །ཞེས་པ། སྐྱེ་ཤི་དང་འདུ་
འབྲལ་ཡོད་པས་འགྱུར་ལྡོག་ཡོད་དོ། །བདུད་བཞི་ནི། ཕུང་པོའི་བདུད། ལྷའི་བུའི་
བདུད། ཉོན་མོངས་པའི་བདུད། འཆི་བདག་གི་བདུད་དོ། །འཕོ་འགྱུར་མེད་པའི་དགྲ་
སྟེ། དེའི་ཚོགས་སོ། དེ་དག་གིས་འཇིགས་བསྙེངས་མེད་པར་བྱ་བའི་ཕྱིར། བསོད་
ནམས་ནི་སེམས་ཉིད། བརྟེན་པ་གཡོ་བ་མེད་པ་ཆེན་པོ་ནི་ནམ་མཁའ་ལྟ་བུ་སྟེ།
སྟོབས་ནི་ལྷའི་གྱད་ཆེན་པོའི་སྟོབས་ལྟ་བུ་སྟེ། དགོངས་པ་བསམ་གཏན་གྱིས་ངང་ལ་
ལྷན་ནེ་གཡོ་བ་མེད་པའི་སྟོབས་ཀྱིས། སེམས་གཟུགས་སུ་མ་གྲུབ་པས་ཕུང་པོའི་
བདུན་བཅོམ། སེམས་ཁ་དོག་དང་དབྱིབས་དང་རྒྱུན་མེད་པས། ལྷའི་བུའི་བདུད་
བཅོམ། སེམས་ལ་ཉོན་མོངས་པའི་དགྲ་མེད་པས་ཉོན་མོངས་པའི་བདུད་བཅོམ།
སེམས་ལ་བསད་དུ་མེད་པས་འཆི་བདག་གི་བདུད་བཅོམ་སྟེ། བདུད་བཞི་བཅོམ་པའི་
བསམ་གཏན་ཆེན་པོའི་སྟོབས་ཀྱིས། བླ་མེད་ཡེ་ཤེས་ཀྱི་འབྲས་བུ་འཐོབ་པར་བྱ་བའི་
ཕྱིར། སེམས་ཅི་ལ་ཡང་གཡོ་འཁྲུག་མེད་པའི་མཚན་ཉིད་འཛིན་པའོ། །ཕ་རོལ་
དམག་གི་དགྲ་ཚོགས་ཀྱིས། །གང་གིས་འཇིགས་པར་མི་འགྱུར་བ། །རྫུ་འཕྲུལ་ཆེན་
པོའི་སྟོབས་ཆེན་གྱིས། །བླ་མེད་འབྲས་བུ་ཐོབ་པ་ནི། །ཅི་ཡང་སྤྲུལ་པའི་མཚན་ཉིད་
འཛིན། །ཞེས་པ། ཕ་རོལ་ནི་བདག་ལས་གཞན་པ་སྟེ། དམག་ནི་མང་བའི་སྒྲ། བདག་
ལྟ་བུའི་དགྲའི་ཚོགས་སོ། །དེ་ལྟ་བུའི་མི་འཇིགས་པར་བྱ་བའི་ཕྱིར། ཐུགས་མཉམ་པ་
ཆེན་པོའི་ངང་ལས་མ་གཡོས་པར། སྐུ་གསུང་ཐུགས་ཡོན་ཏན་འཕྲིན་ལས་བཞིའི་རྫུ་
འཕྲུལ་གྱིས། སྔོན་སྟོན་པ་གཤེན་རབ་ལ། བདུད་དང་སྲིན་པོའི་དམག་ཚོགས་ཀྱིས།



10
སངས་རྒྱས་གཡུང་དྲུང་བོན་གྱི་དཔེ་ཚོགས།
གཡུང་དྲུང་བོན་གྱི་བསྟན་པ་བསྣུབ་ཅིང་། སྟོན་པ་ལ་སྐུ་དགྲ་བྱས་པས། སྟོན་པ་
ཐུགས་མ་གཡོས་པའི་ངང་ལས། ཐུགས་རྗེ་ཐབས་རྫུ་འཕྲུལ་ཆེན་པོའི་སྟོབས་ཀྱིས།
བསྒྲལ་བཏུལ་ཏེ་འཇིགས་པ་མེད་པར་བྱས་པ་བཞིན། བདག་ཉིད་ཐུགས་མ་གཡོས་
པའི་ངང་ཐུགས་རྗེ་རྫུ་འཕྲུལ་སྟོབས་ཆེན་གྱིས། བློ་འཁྲུལ་པའི་རྨོངས་པས་དགྲ་དམག་
ཞེ་སྡང་ལ་སོགས་པས་མི་འཇིགས་པར་བྱ་བའི་ཕྱིར། ཞེ་སྡང་ལ་སོགས་པ་ལ་བྱམས་པ་
ལ་སོགས་པ། ཐུགས་རྗེ་རྫུ་འཕྲུལ་ཅི་ཡང་མཛད་ནས་བཏུལ་བའི་སྟོབས་ཀྱི། བླ་མེད་
ཡེ་ཤེས་ཀྱི་འབྲས་བུ་ཐོབ་པར་བྱ་བའི་ཕྱིར། ཐུགས་རྗེ་སྤྲུལ་པ་ཅིར་ཡང་འཕྲུལ་པའི་
མཚན་ཉིད་འཛིན་པའི། རྣམ་པར་རྟོག་པའི་དགྲ་ཚོགས་ནི། །གང་གིས་འཇིགས་པར་
མི་འགྱུར་བ། །ལྟ་བ་ཆེན་པོའི་སྟོབས་ཆེན་གྱིས། །ཡེ་ནས་རྟོགས་པའི་མཚན
ཚན་ཉིད་
འཛིན། །ཞེས་པ། མ་རྟོགས་པའི་བློ་ལས་
ལས་རྟོགས་པའི་རྣམ་པ་ལངས་བས། ལྟ་བའི་
དགྲའི་དམག་ཚོགས་ཏེ། དེ་དག་གིས་མི་འཇིགས་མི་བསྙེངས་པར་བྱ་བའི་ཕྱིར། ཕྱི་
ནང་གི་བོན་དང་བོན་སྤྱི་དང་རང་གི་མཚན་ཉིད། ཇི་སྙེད་པ་ཐམས་ཅད་ཅི་ལྟ་བུའི་
བདག་ཉིད་དུ་ས་ལེ་རྟོགས་པས། རྟོགས་པའི་ལྟ་བ་ནམ་མཁའ་ལྟ་བུའི་སྟོབས་ཀྱིས།
རྟོག་མེད་ཡེ་ཤེས་ཀྱི་འབྲས་བུ་ཐོབ་པར་བྱ་བའི་ཕྱིར། ཡེ་ནས་མ་གཡོས་པའི་དོན་མ་
བཅོས་པར་རྟོགས་པས། གཉིས་སུ་མེད་པའི་མཚན་ཉིད་འཛིན་པའོ། །ལེ་ལོ་བཏང་
སྙོམས་དགྲ་ཚོགས་ནི། །གང་གིས་འཇིགས་པར་མི་འགྱུར་བ། །བརྩོན་འགྲུས་ཆེན་
པོའི་སྟོབས་ཆེན་གྱིས། །བླ་མེད་འབྲས་བུ་ཐོབ་པ་ནི། །མྱུར་དུ་འགྲུབ་པའི་མཚན་ཉིད་
འཛིན། །ཞེས་པ། ཡེངས་ལ་སྒྱུ་སྙོམས་སུ་སོང་པ་ནི་ལེ་ལོ་སྟེ། དགེ་སྡིག་གང་ཡང་
བཏང་ནས་སྙོམས་ལ་གནས་པའི་བཏང་སྙོམས་སོ། །བརྩོན་འགྲུས་ཀྱི་དགྲ་སྟེ་རྣམ་པའི་



མཛོད་ལྷ་འགྲེལ།
251
ཚོགས་སོ། །དེ་དག་གི་འཇིགས་བསྙེངས་མེད་པར་བྱ་བའི་ཕྱིར། དགེ་བའི་བསམ་སྤྱོད་
ཀྱི་རྣམ་པ་ལ། སེམས་བརྩོན་འགྲུས་ལ་ལུས་འགྲུས་པར་བྱ་སྟེ། གཉེན་དང་ལྡན་པ་ནི་
ཆེན་པོའོ། །རྣམ་པར་མེད་པར་བརྩོན་ལ་འགྲུས་པ་ནི་སྟོབས་ཆེན་ནོ། །དོན་ལྡན་ཏེ།
དེས་བླ་མེད་ཡེ་ཤེས་ཀྱི་འབྲས་བུ་ཐོབ་པར་བྱ་བའི་ཕྱིར། ལེ་ལོ་སྤངས་བརྩོན་འགྲུས་
སྤྱད་པས། བླ་མེད་ཀྱི་འབྲས་བུ་མྱུར་དུ་འགྲུབ་པའི་མཚན་ཉིད་འཛིན་པའོ། །བྱུང་
ཚོར་དགྲ་ཚོགས་ཐམས་ཅད་ནི། །གང་གིས་འཇིགས་པར་མི་འགྱུར་བའི། །བཟོད་པ་
ཆེན་པོའི་སྟོབས་ཆེན་གྱིས། །བླ་མེད་འབྲས་བུ་ཐོབ་པ་ནི། །སྡུག་བསྔལ་མེད་པའི་
མཚན་ཉིད་འཛིན། །ཞེས་པ། འབྱུང་བ་ནི་ཡིད་འཁྲུལ་པ་ལས་འབྱུང་སྟེ། ཚོར་བ་ནི་
ཉོན་མོངས་པའི་བློས་ཚོར་བའོ། །བཟོད་པ་བསྒོམ་དུ་མི་སྟེར་བའི་དགྲ་ཚོགས་སོ། །དེ་
དག་གི་འཇིགས་བསྙེངས་མེད་པར་བྱ་བའི་ཕྱིར། ཕྱི་ནང་གི་བྱུང་ཚོར་གྱི་རྣམ་པ་ཇི་
སྙེད་པ་ཐམས་ཅད། ཅི་ལྟ་བའི་སེམས་ཉིད་བདེ་བ་ཆེན་པོའི་རོལ་པའི་ལོངས་ཡིན་
པར་ཤེས་པར་བྱ་སྟེ། སེམས་ཀྱི་ལོངས་སྤྱོད་ཆེན་པོ་དེ་ལ་བརྟགས་པས། དངོས་པོ་དང་
མཚན་མར་མ་གྲུབ་ཅིང་། མི་སྣང་བས། བྱུང་ཚོར་གྱི་རྣམ་པ་འབྱུང་ཡང་མི་འབྱུང་ལ།
བྱུང་ཡང་མི་བཟོད་པ་མེད་པས་བཟོད་པའོ། །བཟོད་པ་ཡང་བསྲན་ཚུག་བསྒོམ་པས་
མི་ཡིན་ཏེ། བྱུང་ཚོར་གང་ཡང་བོན་ཉིད་ཀྱི་རང་བཞིན་དུ་ཤེས་པས། བཟོད་པ་ཆེན་
པོས་བྱའོ། །དེ་ལྟ་བའི་སྟོབས་ཀྱིས་བླ་ན་མེད་པ་ཐོབ་པར་བྱ་བའི་ཕྱིར། སྡུག་བསྔལ་གྱི་
རྣམ་པ་ཅི་སྨོས་ཀྱིས། བྱུང་ཚོར་གྱི་རྣམ་པ་ཙམ་ཡང་མེད་པའི་མཚན་ཉིད་འཛིན་པ་
ཡིན་ནོ། །ཉོན་མོངས་དགྲ་ཚོགས་ཐམས་ཅད་ནི། །གང་གིས་འཇིགས་པར་མི་འགྱུར་
བ། །ཐུགས་རྗེ་ཆེན་པོ་སྟོབས་ཆེན་གྱིས། །བླ་མེད་འབྲས་བུ་ཐོབ་པ་ནི། །དཔག་ཏུ་མེད་



262
སངས་རྒྱས་གཡུང་དྲུང་བོན་གྱི་དཔེ་ཚོགས།
པའི་མཚན་ཉིད་འཛིན། །ཞེས་པ། ཉོན་ནི་སྙིང་རྗེ་ལ་མོངས་ནི་སྡུག་བསྔལ་བ་སྟེ།
བདེ་སྐྱིད་ཀྱི་དགྲ་ཚོགས་སོ། །དེ་ལྟ་བུས་འཇིགས་བསྙེངས་མེད་པར་བྱ་བའི་ཕྱིར། མ་
གཡོས་པ་ཐུགས་ཉིད་ངང་ལས་མ་བཅོས་པའི་ཡེ་ཤེས་ཐམས་ཅད་ཀྱི་རྗེ་ལྟ་བུ་གྱུར་པ་
བྱུང་བ་ནི་སྟོན་པ་ཐམས་ཅད་མཁྱེན་པའི་ཡེ་ཤེས་ཏེ། དེ་ཡི་ཐུགས་རྗེ་ཆེན་པོས་ངན་
སོང་ཐམས་ཅད་མཐོ་རིས་ལས་དྲངས། འཁོར་བ་ཐམས་ཅད་བོན་ཉིད་ས་ལ་བཀོད་
པས་ཐུགས་རྗེ་ཆེན་པོ་ཡིས་༼ ཡིན༽བྱའོ། །ཐུགས་རྗེ་ཆེན་པོ་དེ་ལྟ་བུའི་སྟོབས་ཀྱིས།
བླ་ན་མེད་པའི་འབྲས་བུ་ཐོབ་པར་བྱ་བའི་ཕྱིར། ཐུགས་རྗེ་ཆེན་པོ་དཔག་ཏུ་མེད་པ་
ནམ་མཁའ་ལྟ་བུ་ཡིས། ཐུགས་རྗེ་ཡེ་ཤེས་ཀྱི་མཚན་ཉིད་འཛིན་པའོ། །སེར་སྣའི་དགྲ་
ཚོགས་ཐམས་ཅད་ནི། །གང་གིས་འཇིགས་པར་མི་འགྱུར་བ། །སྦྱིན་པ་ཆེན་པོའི་
སྟོབས་ཆེན་གྱིས། །བླ་མེད་འབྲས་བུ་ཐོབ་པ་ནི། །ཡོངས་སུ་གཏོང་བའི་མཚན་ཉིད་
འཛིན། །ཞེས་པ། སེར་སྣ་ནི་བཅིངས་པ་སྟེ། སྦྱིན་པའི་དགྲ་ཚོགས་སོ། །དེས་འཇིགས་
བསྙེངས་མེད་པར་བྱ་བའི་ཕྱིར། ཐུགས་རྗེ་ཆེན་པོ་མདུད་འགྲོལ་གྱི་སྦྱིན་པ་གསུམ་སྟེ།
སྦྱིན་པ་དང་སྦྱིན་པ་ཆེན་པོ་དང་། སྦྱིན་པའི་བླ་ན་མེད་པར་ཕྱིན་པ་དང་གསུམ་སྟེ།
སྦྱིན་པ་ནི་མཚན་མ་རྫས་ཀྱིས་སྦྱིན་པའོ། །སྦྱིན་པ་ཆེན་པོ་ནི་བོན་གྱི་སྦྱིན་པའོ། །སྦྱིན་
པའི་བླ་ན་མེད་པར་ཕྱིན་པ་ནི། གཏང་འབྲལ་མེད་པའི་རྟོགས་པའི་ངང་ན་གནས་
པའོ། །དེ་ལྟར་རྟོགས་པའི་སྟོབས་ཆེན་པོ་ཡིས། བླ་ན་མེད་པའི་འབྲས་བུ་ཐོབ་པར་བྱ་
བའི་ཕྱིར། དུས་དང་རྣམ་པ་མེད་པར་ཐུགས་རྗེ་མདུད་འགྲོལ་གྱི་མཆོད་སྦྱིན་ཡོངས་
སུ་གཏོང་བའི་མཚན་ཉིད་འཛིན་པའོ།།
ད་ནི་ཐར་པའི་ལམ་བརྒྱད་ཀྱི་མཚན་ཉིད་བསྟན་ཏེ། ཐར་པའི་ལམ་བརྒྱད་



མཛོད་ལྷ་འགྲེལ།
63
མཚན་ཉིད་སྟོན། །ཞེས་པ། དེ་ལ་སྤྱིའི་མཚན་ཉིད་དང་། རང་གི་མཚན་ཉིད་གཉིས་
སོ། །སྤྱིའི་མཚན་ཉིད་ནི། སྤྱིར་གཞི་མ་རིག་པའི་མ་ཐར་ཏེ། །ཅི་ལྟར་ཞེ་ན། གཞི་
མ་རིག་པས་བསམ་པ་འཁྲུལ། འཁྲུལ་པའི་སྤྱོད་པ་ནོར། ནོར་བའི་ཞེན་ཏེ་ཆགས།
ཆགས་པས་འཁོར། ཞེན་པས་ལྟུང་། དེས་མ་ཐར་བའོ། །གཞི་དེ་ལས་ཟློག་༼ལྡོག༽
པས། སྡུག་བསྔལ་ལས་ཐར་ནས། ཐར་ལམ་བདེ་བའི་ལམ་དུ་འཇུག་པའོ། །རང་གི་
མཚན་ཉིད་བསྟན་པ་ལ་རྣམ་པ་གཉིས་བརྒྱད་དེ། ལྟུང་བ་དྲུག་ཏུ་ངན་སོང་གསུམ། །དེ་ལས་
ཐར་པའི་ལམ་རྟོགས་པས། །བླ་མེད་འབྲས་བུ་ཐོབ་པ་ནི། །སྡུག་བསྔལ་གཏན་སྤངས་
བདེ་ལྡན་གྲུབ། །མི་དང་ལྷ་ཡི་ལམ་རྟོགས་གསལ། །མཚན་ཉིད་དེ་བཞིན་གསལ་བར་
འཛིན། །ཞེས་པ། འཁོར་བ་ནི་ཤིང་རྟའི་འཕང་ལོ་འམ། ཟོ་ཆུའི་རྒྱུད་མ་ལྟར། འགྲོ་
དྲུག་གཅིག་ནས་གཅིག་ཏུ་ལས་མ་དག་པས་འཁོར་ཞིང་ལྟུང་ངོ༌། །ངན་སོང་ནི་རྒྱུ་
ངན་ཏེ་ཞེ་སྡང་འདོད་ཆགས་གཏི་མུག་ལས། རྐྱེན་ངན་ཏེ་བསད་བཅད་སེར་སྣ་འཇུར་
གེགས་བཀོལ་སྤྱོད་བྱས་པས། འབྲས་བུ་ངན་ཏེ་རྣམ་པར་སྨིན་པ་གསུམ་མོ། །དེ་ལས་
ཐར་པའི་ཐབས་ནི་གསུམ་སྟེ། རྒྱུ་བྱས་པ་ལ་རྐྱེན་བཟོད་པ་བསྒོམ་པས། ཚ་གྲང་བཅད་
གཏུབ་ཀྱི་སྡུག་བསྔལ་དང་བྲལ་ནས། འབྲས་བུ་མི་དང་ལྷའི་གནས་སུ་སྐྱེའོ། །རྒྱུ་ཆོག་
ཤེས་ལ་རྐྱེན་སྦྱིན་པ་བཏང་བས། བཀྲེས་སྐོམ་གྱི་སྡུག་བསྔལ་དང་བྲལ་ཏེ། འབྲས་
བུ་མི་དང་ལྷའི་གོ་འཕང་ཐོབ་པར་འགྱུར་རོ། །རྒྱུ་ཡེ་ཤེས་རྐྱེན་གསལ་བྱམས་བྱས་
པའི། མུན་ནག་གི་གནས་དང་གཅིག་ལ་གཅིག་ཟ་བའི་སྡིག་སྒྲིབ་བྱང་ནས། འབྲས་
བུ་མི་དང་ལྷའི་གོ་འཕང་ཐོབ་པར་འགྱུར་རོ། །དེ་ལྟར་མཚན་མའི་སྡིག་པ་ཐམས་
ཅད་སྦྱོང་པས། བླ་མེད་ཡེ་ཤེས་ཀྱི་འབྲས་བུ་ཐོབ་པར་བྱ་བའི་ཕྱིར། སྡུག་བསྔལ་གྱི་



264
སངས་རྒྱས་གཡུང་དྲུང་བོན་གྱི་དཔེ་ཚོགས།
བྱེ་བྲག་སྤངས་ཙམ་མ་ཡིན་གྱིས། ཞེས་སྤངས་ཏེ་དག་པར་བྱས་ནས་མི་དམིགས་པར་
བསྒོམ་པས། བདེ་ལྡན་ཞེས་བྱ་སྟེ། བདེ་བ་ཅན་གྱི་གནས་འོག་མིན་ལྷའི་ཕོ་བྲང་ཐོབ་
པར་འགྱུར་ཏེ། མཚན་ཉིད་ཀྱང་དེ་བཞིན་ཉིད་གསལ་བར་འཛིན་པའོ། །སྡུག་བསྔལ་
གསུམ་དང་འདུ་འཛི་བཞི། །དེ་ལས་ཐར་པའི་ལམ་རྟོགས་པས། །བླ་མེད་འབྲས་བུ་
ཐོབ་པ་ནི། །འཁོར་ཆགས་མེད་པའི་ལམ་རྟོགས་གསལ། །མཚན་ཉིད་དེ་བཞིན་གསལ་
བར་འཛིན། །ཞེས་པ། སྤྱིར་ཁམས་གསུམ་གྱི་སེམས་ཅན་ནི། ལུས་སྐྱེ་རྒ་ན་འཆིའི་
སྡུག་བསྔལ། ངག་འགག་སྒྲིབ་རྟག་ཆད་ཀྱི་སྡུག་བསྔལ། ཡིད་བདེ་སྡུག་བྱུང་ཚོར་
གྱི་སྡུག་བསྔལ་གསུམ་གྱི་རྒྱུ་བྱས་ནས། འབྲས་བུ་འདུ་འཛི་བཞིར་གནས་ཏེ། གང་
ཞེ་ན། ཚ་གྲང་བཅད་གཏུབ་ཀྱི་སྡུག་བསྔལ་ལ་བསམ་པ་འདུས་ནས། དམྱལ་ཁམས་
བཅོ་བརྒྱད་ཀྱི་བྱེ་བྲག་ལ་བློ་འཛིན་ནས། དགེ་བ་དང་ཐར་པ་ད་མེད་ཀྱི་སྡུག་བསྔལ་
མི་ཐར་རོ། །གོང་མ་གསུམ་གྱི་རྒྱུ་བྱས་པས་བཀྲེས་སྐོམ་གྱི་སྡུག་བསྔལ་ལ་བསམ་པ་
འདུས་ནས། ཕྱི་ཡི་ཡི་དྭགས་སེར་སྣ་ཅན་དང་། ནང་གི་ཡི་དྭགས་སྒྲིབ་པ་ཅན་དང་།
སྒྲིབ་པ་ཅན་གྱི་སྒྲིབ་ཅན་རྣམས། བཀྲེས་སྐོམ་གྱི་བྱེ་བྲག་ལ་བློ་འཛིན་ནས། དགེ་བ་
ད་མེད་ཀྱི་སྡུག་བསྔལ་དེ་ལས་མི་ཐར་རོ། །ཡང་གོང་མ་གསུམ་གྱི་རྒྱུ་བྱས་ནས། རྩྭ་ཆུ་
དང་བཀོལ་སྤྱོད་ལ་བསམ་པ་འདུས་ནས། བྱོལ་སོང་རྣམས་གླིང་བར་མུན་པའི་གཡུང་
དྲུང་ན། རྨུགས་འཐིབས་ཀྱི་སྒྲིབ་པས་བློ་འཛིན་ནས། དགེ་བ་དང་ད་མེད་ཀྱིས། གཏི་
མུག་གི་སྒྲིབ་པ་ལས་ཐར་པའི་དུས་མེད་དོ། །གོང་མ་གསུམ་རྒྱུ་བྱས་ནས། ལྷ་མ་ཡིན་
རྣམས་གདུག་རྩུབ་རུ་ང་ར་ཆོད་ལ་བསམ་པ་འདུས་ནས། འཐབ་རྩོད་ཀྱི་བྱེ་བྲག་ལ་
བློ་འཛིན་ནས། དགེ་བ་དང་ཐར་པ་ད་མེད་ཀྱི་དེ་ལས་ཐར་པའི་དུས་མེད་དོ། །དེ་ལས་



མཛོད་ལྷ་འགྲེལ།
265
ཐར་པའི་ལམ་རྟོགས་གསལ། །བླ་མེད་འབྲས་བུ་ཐོབ་པ་ནི། །འཁོར་ཆགས་མེད་པའི་
ལམ་རྟོགས་གསལ། །མཚན་ཉིད་དེ་བཞིན་གསལ་བར་འཛིན། །ཞེས་པ། དེ་ལས་ཞེས་
བྱ་བ་ནི། གཞི་མ། རྒྱུ་མ་རིག་པའི་འབྲས་བུ་སྡུག་བསྔལ་དང་འདུ་འཛི་གྱུར་པས། དེ་
ལས་ཐར་བར་བྱས་ནས། བདེ་བའི་ཐར་ལམ་རྟོགས་པར་བྱ་བའི་ཕྱིར། དད་པ་གསུམ་
གྱི་སྒོར་ཞུགས་ནས། མ་རིག་པ་རིག མ་གོ་བ་གོ མ་རྟོགས་པ་རྟོགས་པས། སྡུག་བསྔལ་
དང་འདུ་འཛིའི་རང་བཞིན་གྱིས་རྣམ་པར་དག་ནས། དེ་ལས་ཐར་པའི་ལམ་སལ་
གྱིས་རྟོགས་པས། བླ་ན་མེད་པའི་འབྲས་བུ་ཐོབ་པར་འགྱུར་བས་ནི། སླར་འཁོར་བ་
མེད་པའི་ལམ་རྟོགས་ཏེ་གསལ་བས། རང་བཞིན་མཚན་ཉིད་དེ་བཞིན་དུ་གསལ་བར་
འཛིན་པའོ། །འཁྲུལ་པ་བཞི་དང་ལོག་པ་བརྒྱད། །ཅེས་པ། དང་པོར་བསམ་པའི་བློ་
འཁྲུལ། དེས་གཅོད་པའི་དབང་པོ་འཁྲུལ། དེས་བཅད་པའི་ཡུལ་འཁྲུལ། ཐ་མ་ཞེན་
པའི་བག་ཆགས་འཁྲུལ། དེ་ལྟར་མ་རིག་འཁྲུལ་པས། ལོག་པ་བརྒྱད་དུ་ལོག་སྟེ། ཅི་
ལྟར་ཞེ་ན་གཡུང་དྲུང་གི་སེམས་མ་རྟོགས་པས། རིག་པ་མ་ཤར། རིག་པ་མ་ཤར་བས་
སླར་མ་རིག་འཁྲུལ་པའི་སར་ལོག གཡུང་དྲུང་གི་སེམས་མ་རྟོགས་པས། ཤེས་རབ་
མ་གསལ། ཤེས་རབ་མ་གསལ་བས་བྱ་བརྩལ་ཐམས་ཅད་ནོར་ཏེ་ལོག གཡུང་དྲུང་གི་
སེམས་མ་རྟོགས་པས། ཞི་བའི་ཐུགས་རྗེ་དང་མ་ལྡན། ཞི་བའི་ཐུགས་རྗེ་མི་ལྡན་པས།
སླར་ཞེ་སྡང་དུ་ལོག་གོ །གཡུང་དྲུང་གི་སེམས་མ་རྟོགས་པས། གསལ་བའི་ཡེ་ཤེས་ཀྱི་
ཐུགས་རྗེ་དང་མ་ལྡན། དེ་དང་མ་ལྡན་པས། སླར་གཏི་མུག་ཏུ་ལོག་གོ །གཡུང་དྲུང་
གི་སེམས་མ་རྟོགས་པས། ཐུགས་རྗེ་སྦྱིན་པ་དང་མ་ལྡན། དེ་དང་མ་ལྡན་པས། སླར་
འདོད་ཆགས་སུ་ལོག །གཡུང་དྲུང་གི་སེམས་མ་རྟོགས་པས། ཐུགས་རྗེ་ཞི་བ་དང་



66
སངས་རྒྱས་གཡུང་དྲུང་བོན་གྱི་དཔེ་ཚོགས།
མ་ལྡན། དེ་དང་མ་ལྡན་པས། སླར་ང་རྒྱལ་དུ་ལོག གཡུང་དྲུང་གི་སེམས་མ་
སེམས་མ་རྟོགས་
པས། ཐུགས་རྗེ་ཡངས་པ་དང་མ་ལྡན། དེ་དང་མ་ལྡན་པས། སླར་ཕྲག་དོག་ཏུ་ལོག
གཡུང་དྲུང་གི་སེམས་མ་རྟོགས་པས། ཐུགས་རྗེ་ཆེན་པོ་དང་མ་ལྡན། དེ་དང་མི་ལྡན་
པས། སླར་ཉོན་མོངས་པ་བརྒྱད་ཁྲི་བཞི་སྟོང་དུ་ལོག་པ་ཡིན་ནོ། །དེ་ལས་ཐར་པའི་
དོན་རྟོགས་པས། །བླ་མེད་འབྲས་བུ་ཐོབ་པ་ནི། །བསླུ་བ་མེད་པའི་མཚན་ཉིད་འཛིན། །ཞེས་
པ། དེ་ལས་བྱ་བ་ནི་གོང་མ་དེ་དག་ལས་ཐར་པ་བྱ་བའི་ཕྱིར། དང་པོར་དད་པ་གསུམ་
གྱིས་སྒོར་ཞུགས། བར་དུ་ཤེས་རབ་གསུམ་གྱི་བློ་སྦྱང་། ཐ་མ་གོ་རྟོགས་ཁོང་དུ་ཆུད་
པར་འགྱུར་ཏེ། འཁྲུལ་པ་དང་ལོག་པ་རང་བཞིན་གྱི་རྣམ་པར་དག་ནས། འཁྲུལ་ལོག་
དག་པ་དེ་ཉིད་རང་ཐར་པ་ཆེན་པོའི་ལམ་དུ་རྟོགས་ནས། བླ་ན་མེད་པའི་འབྲས་བུ་
རྟོགས་པ་ནི། བསླུ་བྲིད་ཀྱི་སར་མི་རྟོག་པས། སེམས་ཉིད་བསླུ་བ་མེད་པའི་མཚན་
ཉིད་འཛིན་པའོ། །བག་ཆགས་གསུམ་དང་སྒྲིབ་པ་གཉིས། །ཞེས་པ། སྦྱོང་རྩོལ་དགེ་
བའི་བག་ཆགས་དང་། སྤྱོད་ལོག་སྡིག་པའི་བག་ཆགས་དང་། ལུང་དུ་མ་བསྟན་བག་
ཆགས་དང་གསུམ་མོ། །བག་ཆགས་གསུམ་པོས་རུ་རྩི་བྱས་པས། ཉོན་མོངས་པའི་སྒྲིབ་
པ་དང་། ཤེས་བྱའི་སྒྲིབ་པ་གཉིས་སུ་འགྱུར་ཏེ། ཀུན་གཞི་ལ་ཞེན་པས། བློ་ཡི་སྤྱོད་
ཡུལ་དུ་མངོན་དུ་རྒྱུ་བ་ཡང་རགས་པས། སྦྱོང་དཀའ་སྟེ་ཁད་དང་རིམ་གྱིས་སྦྱང་བར་
བྱའོ། །ཤེས་བྱའི་སྒྲིབ་པ་ནི། གོ་རྟོགས་པའི་དོན་གྱིས། མེ་ལོང་གཡའ་འམ་དར་གྱི་ལ་
ཙམ་དུ་གནས་པས། དགོངས་པ་ཉམས་ཀྱི་མན་ངག་གིས། ཅིག་ཆར་ལས་སྦྱང་བར་
བྱའོ། །དེ་ལས་ཐར་པའི་ལམ་རྟོགས་པས། །བླ་མེད་འབྲས་བུ་ཐོབ་པ་ནི། །མ་བགྲོད་པ་
ཡི་ལམ་རྟོགས་གསལ། །མཚན་ཉིད་དེ་བཞིན་གསལ་བར་འཛིན། །ཞེས་པ། དེ་ལས་



མཛོད་ལྷ་འགྲེལ།
267
ཞེས་པ་ནི། རྒྱུ་འབྲས་དེ་གཉིས་ལས་ཐར་པར་བྱ་བའི་ཐབས་ཏེ། ཉོན་མོངས་པའི་སྒྲིབ་
པ་ཁད་ཀྱིས་ཡུན་བསྲིང་ནས་སྦྱོང་པས། དཔེར་ན་ལྕགས་ཀྱི་སྡོང་པོ་ལ་བྱའི་གཤོག་
པས་ཡུན་དུ་བྱུག་ནས་ཆོད་དེ་འོང་བ་དང་འདྲ་བར་སྦྱང་བར་བྱའོ། །ཤེས་བྱའི་སྒྲིབ་
པ་གཅིག་ཆར་ལས་སྦྱང་པ་ནི། དཔེར་ན་ནམ་ལངས་པ་བཞིན་སལ་གྱིས་གསལ་ཏེ།
གསལ་བ་ཉམས་སུ་མྱོང་པ་ནི། ཐར་པའི་ལམ་གསལ་བར་རྟོགས་པར་འགྱུར་རོ། །དེ་
ལྟར་རྟོགས་པས་བླ་ན་མེད་པའི་འབྲས་བུ་ཐོབ་པར་འགྱུར་རོ། །མ་བགྲོད་གནས་སུ་
ཕྱིན་པའི་ལམ་རྟོགས་ཏེ་གསལ་བས་ནི། སེམས་ཀྱི་མཚན་ཉིད་ཀྱང་དེ་བཞིན་འཛིན་
པའོ། །ཀུན་འབྱུང་དྲུག་དང་རྟོག་འཛིན་གཉིས། །ཞེས་པ། སེམས་ཉིད་མ་རྟོགས་པའི་
ཀུན་འབྱུང་དྲུག་བྱུང་ལ། རྟོགས་ན་མངོན་པར་ཤེས་པ་ཡེ་ཤེས་ཀྱི་རྩལ་དྲུག་བྱུང་བ་
སྟེ། མ་རྟོགས་པས། སེམས་ཅན་གྱིས་དམིགས་ཀུན་རྟོག་འཛིན་གྱིས་གཟུགས་ལ་བྱུང་
བ་ལ་སོགས་པ་སྟེ། དབང་པོ་དྲུག་ཕྱིའི་ཡུལ་དྲུག་ལ་དེ་ལྟར་དུ་བཟུང་ཞིང་། ནང་གི་
སེམས་ལ་རྟོག་ཅིང་འཛིན་འཆང་པས། དགེ་བ་དང་ཐར་པ་མེད་ཀྱིས་སླར་འཁོར་
བར་ལྟུང་བར་འགྱུར་རོ། །དེ་ལས་ཐར་པའི་ལམ་རྟོགས་པས། །བླ་མེད་འབྲས་བུ་ཐོབ་
པ་ནི། །གཡང་ས་མེད་པའི་ལམ་རྟོགས་གསལ། །མཚན་ཉིད་དེ་བཞིན་འཛིན་པའོ། །ཞེས་
པ། དེ་ལས་བྱ་བ་ནི་ཀུན་འབྱུང་གི་རྟོག་འཛིན་ཐར་པར་བྱ་བའི་ཐབས་ཏེ། དེ་ཡང་
དད་པ་གསུམ་དང་ཤེས་རབ་ནི་གོང་ལྟར་བཤད་དོ། །ཀུན་འབྱུང་དང་རྣམ་རྟོག་རང་
བཞིན་གྱི་རྣམ་པར་དག་ནས། བླ་ན་མེད་པའི་འབྲས་བུ་ཐོབ་པས། སླར་ཀུན་འབྱུང་
རྟོག་འཛིན་འགྲོ་བའི་གཡང་ས་མེད་དེ། ཡེ་ཤེས་ཀྱི་ཐར་ལམ་བདེ་བ་ཐོབ་པར་གསལ་
ནས། སེམས་ཀྱི་མཚན་ཉིད་ཀྱང་། །མི་ཁོམ་བརྒྱད་དང་ལྟུང་པ་བཞི། །ཞེས་པ། དམྱལ་



28
སངས་རྒྱས་གཡུང་དྲུང་བོན་གྱི་དཔེ་ཚོགས།
བ་ཚ་གྲང་བཅུ་དྲུག་གིས་མི་ཁོམ། ཡི་དྭགས་བཀྲེས་སྐོམ་གྱི་སྡུག་བསྔལ་གྱིས་མི་ཁོམ། །བྱོལ་
སོང་རྨུགས་འཐིབས་དང་བཀོལ་སྤྱོད་ཀྱིས་མི་ཁོམ། མི་འགྱུར་བའི་སྡུག་བསྔལ་གྱིས་
མི་ཁོམ། ལྷ་མིན་འཐབ་རྩོད་ཀྱིས་མི་ཁོམ། ལྷ་ལོངས་སྤྱོད་ཀྱིས་མི་ཁོམ། གནས་ངན་
མཐའ་འཁོབ་ཀྱིས་མི་ཁོམ། མོན་དང་ཀླ་ཀློ་ལས་དབང་གིས་མི་ཁོམ། མཛེ་ཅན་དང་
སྙིང་བསྙོ་༼སྨྱོ༽ཅན་ལ་སོགས་ན་ཚས་མི་ཁོམ། འོན་ལོང་དིག་ལྐུགས་ལ་སོགས་པ་
དབང་དེ
་པོ་མ་ཚང་བས་མི་ཁོམ། །ཞ་གྲུམ་ཕྱེ་སྐུར་ལ་སོགས་པ་ཡན་ལག་ཉམས་པས་
མི་ཁོམ། །མིའམ་ཅིའི་སེམས་ཅན་ལས་དབང་མེད་པས་མི་ཁོམ། །དེ་དག་ནི་དགེ་བ་
སྤྱོད་མི་ཁོམ་པའི་གནས་བརྒྱད་དོ། །དེ་བཞིན་མི་ཁོམ་པའི་དབང་གིས། ལྕི་བ་བཞི་
ཡི་གནས་དང་། ལྟུང་བ་བཞི་རུ་ལྟུང་སྟེ། ལྕི་བ་བཞི་ནི། གནས་ཀྱི་ལྗི་བ་ནི། མཚོ་
ཁའི་གནས་སམ། བྱང་ཁའི་འབྲོག་པ་ལྟ་བུའོ། །དུས་ཀྱི་ལྗི་བ་ནི། སྟོན་ཁའི་དུས་དང་།
འཁྲུག་པ་ཆེན་པོའི་དུས་དང་། ནད་དང་མི་གེའི་དུས་ནི་དུས་ཀྱི་ལྗི་བའོ། །རིགས་དང་
རྒྱུད་ཀྱི་ལྗི་བ་ནི། བདུད་དང་སྲིན་པོའི་རིགས་དང་། ཁྲི་དང་སྤྱང་ཀིའི་རིགས་དང་།
རྒྱལ་པོ་དང་བློན་པོའི་རིགས་ནི། རིགས་དང་རྒྱུད་ཀྱི་ལྗི་བའོ། །རྒྱུ་དང་རྐྱེན་གྱིས་ལྡི་
བ་ནི། རྒྱུ་གདུག་སེམས་ལ། རྐྱེན་བསད་བཅད་བྱས་པས་ལྗི་བ་དང་། རྒྱུ་འདོད་ཆགས་
ལ་རྐྱེན་སེར་སྣ་འཇུར་གེགས་ཀྱིས་ལྗི་བ་དང་། རྒྱུ་གཏི་མུག་ལ་རྐྱེན་བཏགས་གཡར་
དང་བཀོལ་སྤྱོད་ལ་བྱས་པས་ལྗི་བ་དང་། རྒྱུ་རུ་ང་ལ་རྐྱེན་ར་ཆོད་རྩོད་པ་བྱས་པས་ལྕི་
བ་དང་། རྒྱུ་ཕྲག་དོག་ལ་རྐྱེན་ང་རྒྱལ་བྱས་པས་རྫི་བ་དང་། རྒྱུ་དང་རྐྱེན་གྱིས་ལྕི་བ་ནི།
དེ་ནི་ལྕི་བ་བཞིའོ།།
ལྟུང་བ་བཞི་ནི། གོང་མའི་ལས་དེ་དག་བྱས་པས་ནི། འདི་དག་ཏུ་ལྟུང་བ་ཡིན་



མཛོད་ལྷ་འགྲེལ།
26
ཏེ། དེ་བསམ་པ་དང་སྤྱོད་པ་གཉིས་ཏེ། བསམ་སྤྱོད་འཛོམ་པའི་ལྟུང་བ་ནི། རྒྱུ་གདུག་
སེམས་དང་རྐྱེན་བསད་བཅད་ཀྱི་བསམ་སྤྱོད་འབྲས་བུ་དམྱལ་བར་ལྷུང་ངོ༌། །རྒྱུ་འདོད་
ཆགས་ལ་རྐྱེན་སེར་སྣ་འཇུར་གེགས་བྱས་པས་འབྲས་བུ་ཡི་དྭགས་སུ་ལྟུང་ངོ༌། །རྒྱུ་གཏི་
མུག་ལ་རྐྱེན་ཉན་བསམ་དང་གོ་རྟོགས་མ་བྱས་པས། འབྲས་བུ་བྱོལ་སོང་དུ་ལྟུང་ངོ་། །རྒྱུ་
རུ་ང་ར་ཆོད་ལ་རྐྱེན་འཐབ་རྩོད་བྱས་པས། འབྲས་བུ་ལྷ་མ་ཡིན་དུ་ལྟུང་ངོ༌། །དེ་ན་
ལྟུང་ས་ཡང་དག་པའོ། །དེ་ལས་ཐར་པའི་ལམ་རྟོགས་པས། །བླ་མེད་འབྲས་བུ་ཐོབ་
པ་ནི། །དལ་འབྱོར་གནས་མལ་མ་བསྒྲོད་ཕྱིར། །མཚན་ཉིད་དེ་བཞིན་གསལ་བར་
འཛིན། །ཞེས་པ། དེ་ལས་ཞེས་བྱ་བ་ནི། མི་ཁོམ་པ་དང་། ལྗི་བ་དང་། ལྟུང་བ་ལས་
ཐར་པར་བྱ་བའི་ཐབས་ཏེ། །ཅི་ལྟར་ཞེ་ན། དེ་ཡང་གོང་དུ་བཤད་པ་བཞིན་དུ། དད་
པ་དང་ཤེས་རབ་ཀྱིས་ཤེས་པའི་རྒྱུད་འཁྲོལ་ཏེ། གོ་རྟོགས་གོང་དུ་ཆུད་པས། གང་གི་
སྡིག་སྒྲིབ་དེ་དག་རང་བཞིན་རྣམ་པར་དག་སྟེ། དེ་དག་ཉིད་རང་ཐར་པའི་ལམ་དུ་
རྟོགས་ཏེ། བླ་མེད་ཡེ་ཤེས་ཀྱི་འབྲས་བུ་ཡང་ཐོབ་པར་འགྱུར་ཏེ། བསམ་པ་དག་པའི་
ལྟ་དགོངས་རྟོགས་ཏེ། སྐུ་སྤྱོད་དལ་ལ་བསམ་པ་བོན་ཉིད་དུ་བྱོན་པ་ཐོབ་པས། བདེ་བ་
ཅན་གྱི་གནས་སུ་བགྲོད་པ་མེད་པར་ཕྱིན་པའོ། །སེམས་ཀྱི་རང་བཞིན་ཡང་དེ་བཞིན་
དུ་གནས་སོ། །མ་རིག་གཉིས་དང་མུན་པ་བཞི། །ཞེས་པ། ལྷན་ཅིག་གནས་པའི་མ་
རིག་པ་དང་། ཀུན་ཏུ་བརྟགས་པས་མ་རིག་པའོ། །ལྷན་ཅིག་གནས་པའི་མ་རིག་པ་
ནི། ལྷན་ཅིག་ཏུ་གནས་པ་སྟེ། རིག་པ་དང་མ་རིག་པ་དང་། རྒྱུ་སེམས་སུ་གཅིག་པའོ། །དེས་
ན་ལྷན་ཅིག་རྟོགས་མ་རྟོགས་གིས་ཁྱད་པར་རོ། །ཀུན་ཏུ་བརྟགས་པ་ནི། ཐེག་པ་གོང་
མའི་རྟོག་སྤྱོད་དེ། དེ་ལྟར་མ་རྟོགས་པར་ཕྱི་གཟུང་བའི་ཡུལ་ལ། ནང་འཛིན་པའི་ཤེས་



270
སངས་རྒྱས་གཡུང་དྲུང་བོན་གྱི་དཔེ་ཚོགས།
པས། རྟག་ཆད་རྣམ་པ་ཀུན་ཏུ་བྱས་པས། སྤྱོད་མཐའ་མང་ཞིང་རྟོགས་མཐའ་སྐྱེས་
ནས། དོན་མ་རིག་པ་ནི། ཀུན་ཏུ་བརྟགས་པའི་མ་རིག་པའོ། །མུན་པ་བཞི་ནི། འཇིག་
རྟེན་སྨག་གི་མུན་པ་དང་། རྟོག་པ་བློ་ཡི་མུན་པ་དང་། མ་རྟོགས་གཏི་མུག་གི་མུན་པ་
དང་། འཁྲུལ་ཤེས་ཀྱི་མུན་པའོ། །གང་མི་གསལ་བར་བྱེད་ན། དབང་པོ་ཕྱི་དང་། ནང་
གི་བློ་དང་། བསམ་པའི་ཏིང་འཛིན་དང་། གྲོལ་རྟོགས་ཀྱི་ཤེས་རབ་མི་གསལ་བར་
བྱེད་དོ། །དེ་ལས་ཐར་པའི་ལམ་རྟོགས་གསལ། །བླ་མེད་འབྲས་བུ་ཐོབ་པ་ནི། །སྒྲིབ་
པ་མེད་གསལ་ཀུན་རྟོགས་གསལ། །མཚན་ཉིད་དེ་བཞིན་གསལ་བར་འཛིན། །ཞེས་
པ། དེ་ལས་ནི་གོང་གཉིས་ལས་ཐར་བར་བྱ་བའི་ཐབས་ཏེ། ཅི་ལྟར་ཞེ་ན། དད་པ་
དང་། ཤེས་རབ་ཀྱི་གོང་དུ་བཤད་པ་བཞིན་བསྟན་པས། ཤེས་པའི་རྒྱུད་བཀྲོལ་ཏེ། གོ་
རྟོགས་ཁོང་དུ་ཆུད་པར་གྱུར་པས། མ་རིག་པ་རང་བཞིན་དུ་གསལ་ནས་རྣམ་པར་
དག་པས། མ་རིག་མུན་པའི་རང་བཞིན། རང་ཐར་པའི་ལམ་དུ་རྟོགས་ནས། བླ་ན་མེད་པ་
གསལ་བ་ཡེ་ཤེས་ཀྱི་འབྲས་བུ་ཐོབ་པ་ནི། སྒྲིབ་པ་མེད་པ་ཀུན་གསལ་ལ། དག་པའི་ལམ་
རྟོགས་ཏེ་གསལ་བའི་སེམས་ཉིད་གསལ་བའི་རང་བཞིན་ཡང་དེས་འཛིན་པའོ། །བྱུང་
ཚོར་གཉིས་དང་འགག་བྲལ་གསུམ། །ཞེས་པ། བྱུང་ཚོར་གཉིས་ནི། འདུ་ཤེས་བློ་ཡི་
བྱུང་ཚོར་དང༌། ཏིང་ངེ་འཛིན་ཉམས་ཀྱི་བྱུང་ཚོར་རོ། །འདུ་ཤེས་བློ་ཡི་བྱུང་ཚོར་ནི།
བསམ་གཏན་གཏན་ལ་མ་ཕེབས་པའི་སྐབས་སུ་འབྱུང་ལ། ཏིང་ངེ་འཛིན་ཉམས་ཀྱི་
བྱུང་ཚོར་ནི། བསམ་གཏན་མ་ཕེབས་ནས་ཏིང་ངེ་འཛིན་གྱི་དྲོད་ཀྱི་བྱུང་ཚོར་རོ། །འགག་
བྲལ་གསུམ་ནི། བསམ་གཏན་གྱི་ལྷ་རྣམས་ཀྱི་ཏིང་ངེ་འཛིན་ཏེ། དང་པོ་འདུ་ཤེས་
མེད་པའི་སྙོམས་པར་འཇུག དེ་ནས་འགོག་པའི་སྙོམས་པར་འཇུག ཐ་མ་འདུ་ཤེས་



མཛོད་ལྷ་འགྲེལ།
271
མེད་པ་ལ་ཐོབ་པར་འདོད་པས། ཅི་ལྟར་ཞེ་ན། སོ་སོར་བརྟགས་པའི་འགོག་པས་ཅི་
འགོག སོ་སོར་བརྟགས་མིན་གྱི་འགོག་པས་གང་འགོག སྙོམས་པའི་འགོག་པས་ཅི་
ལྟར་འགོག་པ་ན་གནས་པའོ། །དེ་ལས་ཐར་པའི་ལམ་རྟོགས་པས། །བླ་མེད་འབྲས་བུ་
ཐོབ་པ་ནི། །བར་ཆད་མེད་པར་ཀུན་རྟོགས་ལམ། །མཚན་ཉིད་དེ་བཞིན་གསལ་བར་
འཛིན། །ཞེས་པ། དེ་ལས་ནི་བྱུང་ཚོར་དང་འགོག་བྲལ་ལས་ཏེ། དེ་དག་ལས་ཐར་
བར་བྱ་བའི་ཐབས་ནི། དད་པ་དང་ཤེས་རབ་གསུམ་གྱིས་བློའི་རྩལ་སྦྱོང་། བསམ་པར་
བྱ་བའི་གོ་རྟོགས་ཁོང་དུ་ཆུད་པས། བྱུང་ཚོར་གྱི་རྣམ་པ་འགོག་སྟེ་བྲལ། བྲལ་བའི་
སྙོམས་པར་གནས་པའི་ངང་ལ་གནས་པའོ། །དེ་ལྟར་མ་གྱུར་ན་ནི་འདུ་ཤེས་མེད་པའི་
ཁྲོད་དུ་ཡང་ལྟུང་ངོ༌། །མ་འཁྲུལ་ནས་བར་ཆད་མེད་པར་བསྟན་༼གཏན༽པའི་བསམ་
པ་དང་མ་བྲལ་ན། སྙོམས་པའི་ངང་གི་ཏིང་ངེ་འཛིན་གྱིས། འབྲས་བུ་ཐོབ་པར་འགྱུར་
རོ། །སེམས་ཀྱི་མཚན་ཉིད་ཡང་དེ་བཞིན་གསལ་བར་འཛིན་ནོ། །དེ་དག་ལས་དེ་ལྟར་
ཐར་ནས། གསལ་བའི་ལམ་རྣམས་ལ། མ་བགྲོད་གནས་སུ་ཕྱིན་པ་ནི། ཐར་པའི་ལམ་
བརྒྱད་མཚན་ཉིད་འཛིན་པའོ།།
ད་ནི་ཕྱིར་མི་ལྡོག་པའི་འབྲས་བུ་བསྟན་པའི་ཕྱིར། ཕྱིར་མི་ལྡོག་པའི་འབྲས་བུ་
ནི། །རྣམ་པ་བཅུ་དྲུག་མཚན་ཉིད་བསྟན། །ཅེས་པ། འཁོར་བ་ལ་ཕྱིར་མི་ལྡོག་པའི་
མཚན་ཉིད་རྣམ་པ་གཉིས་ཏེ། སྤྱི་དང་རང་གི་གཉིས་སོ། །དེ་ལ་སྤྱིའི་མཚན་ཉིད་ནི།
སྟོན་པའི་ཐུགས་རྗེ་ནི་སྤྱིར་ཁྱབ་པའོ། །སྲིད་པས་ཐར་པ་ཆེན་པོ་ཐོབ་པ་ནི་ཕྱིར་མི་
ལྡོག་གོ །རང་གི་མཚན་ཉིད་ནི། །བྱེ་བྲག་བཅུ་དྲུག་སྟེ། འཁོར་བ་མི་བདེ་བར་ཤེས་
པས། ཕྱིར་མི་ལྡོག་པའི་འབྲས་བུ་ནི། །བླ་མེད་འབྲས་བུ་ཐོབ་པ་ནི། །ཆུ་རྒྱུན་གཅོད་



272
སངས་རྒྱས་གཡུང་དྲུང་བོན་གྱི་དཔེ་ཚོགས།
པའི་མཚན་ཉིད་འཛིན། །ཞེས་པ། ཁམས་གསུམ་དང་རྒྱུ་དྲུག་སེམས་ཅན་འཁོར་བའི་
ལྟུང་བ་ནི། ལས་མ་དག་པས་འཁོར་ཞིང་ལྟུང་བ་སྟེ། ཕྱིར་མི་འཁོར་མི་ལྟུང་བར་བྱ་
བའི་ཕྱིར། བསམ་པ་མི་གཡོ་དགོངས་པ་བསྒོམ། ཚུལ་ནི་འཁོར་བ་སྤངས། ཐབས་
ཀྱིས་སྤྱོད་པ་ནི། བླ་ན་མེད་པར་ཕྱིན་པ་བཅུ་སྤྱད་དེ། སྦྱིན་པ་ནི་དམིགས་པ་མེད་པར་
བཏང་། ཚུལ་ཁྲིམས་ནི་འཆལ་བ་མེད་པར་བསྲུང་། བཟོད་པ་ནི་བྱུང་ཚོར་མེད་པར་
བསྒོམ། སྨོན་ལམ་རེ་དོགས་མེད་པར་གདབ། བསམ་གཏན་ནི་འགྱུར་ལྡོག་མེད་པར་
བསམ། སྙིང་རྗེ་ནི་བདག་ཕྱོགས་མེད་པར་བྱ། བརྩོན་འགྲུས་ནི་ཐང་ལྷོད་མེད་པར་བྱ།
སྟོབས་ནི་རབ་ཏུ་བསྐྱེད། ཐབས་ཀྱི་རྣམ་པ་ལ་རབ་ཏུ་མཁས་པར་བྱས་པས། བག་
ཆགས་ཀྱི་སྡིག་སྒྲིབ་ཐམས་ཅད་བྱང་སྟེ། འཁོར་བ་ལ་ཕྱིར་མི་འོང་ཞིང་། འབྲས་བུ་
ཐོབ་པར་བྱ་བའི་ཕྱིར། མཐའ་ཤེས་རབ་ཀྱི་བླ་ན་མེད་པའི་འབྲས་བུ་ཐོབ་པར་བྱ་བ་ནི།
བསྒོམ་པའི་འབྲས་བུ་འཁོར་བའི་ཆུ་རྒྱུན་གཅོད་པའི་མཚན་ཉིད་འཛིན་པའོ། །ངན་
སོང་གཡང་ས་ཡ་ང་ནས། །ཕྱིར་མི་ལྡོག་པའི་འབྲས་བུ་ཡིས། །བླ་མེད་འབྲས་བུ་ཐོབ་
པ་ནི། །ལྟུང་བ་མི་འགྱུར་མཚན་ཉིད་འཛིན། །ཞེས་པ། ངན་སོང་གསུམ་གྱི་གཡང་ས་
ཤིན་དུ་ཡ་ང་། བསམ་ངན་དང་ལས་ངན་སྡིག་སྒྲིབ་བྱས་པས་ཡ་ང་བ་ཡིན་ཏེ། ཡ་མི་
ང་བ་མགོ་མི་ཟ་བར་བྱ་བའི་ཕྱིར། བསམ་པ་བཟང་པོ་ལྟ་བུ་མི་འགྱུར་བར་བསྒོམ།
ཚུལ་སྲོག་གཅོད་སྤང་། མཆོད་སྦྱིན་དམིགས་པ་མེད་པར་བགྱི། ཚུལ་ཁྲིམས་འཆལ་
བ་མེད་པར་བསྲུང་། བཟོད་པ་བྱུང་ཚོར་མེད་པར་སྤྱོད་པས། སྨོན་ལམ་རེ་དོགས་མེད་
པར་གདབ། བསམ་གཏན་ལ་གནས་པར་བྱ། སྙིང་རྗེ་རབ་ཏུ་བསྐྱེད། བརྩོན་འགྲུས་ལ་
རབ་ཏུ་འགྲུས་པར་བྱ། བསམ་པའི་དགེ་སྟོབས་བསྐྱེད། ཐབས་རྡུག་པ་མེད་པར་སྤྱོད་



མཛོད་ལྷ་འགྲེལ།
273
པས། སྡིག་སྒྲིབ་ཐམས་ཅད་བྱང་ནས། ཕྱིར་མི་ལྡོག་པའི་འབྲས་བུ་ཐོབ་པར་བྱ་བའི་
ཕྱིར། མཐའ་ལ་ཤེས་རབ་ཀྱི་བླ་ན་མེད་པར་ཕྱིན་པར་བྱ་བའི་ཕྱིར། བསྒོམ་པའི་འབྲས་
བུ་ནི། ལྟུང་བར་མི་འགྱུར་ངེས་པའི་མཚན་ཉིད་འཛིན་པར་འགྱུར་རོ། །སྒྱུ་མ་ཡིན་
བསླུ་ཤེས་པས། ཕྱིར་མི་ལྡོག་པའི་འབྲས་བུ་ཡིས། །བླ་མེད་འབྲས་བུ་ཐོབ་པ་ཡི། །ཅིར་
ཡང་མི་སྐྱོད་མཚན་ཉིད་འཛིན། །ཞེས་པ། སྣང་བའི་ཕྱིར་དང་སྲིད་པའི་སེམས་ཅན་
རྣམས། ཡང་དག་མ་ཡིན་སྒྱུ་མ་ལྟ་བུར་སྣང་བས། ཡང་དག་པར་མ་ཡིན་པའི་ཕྱིར་
བསླུ་བར་ཤེས་པས། འཁོར་དང་ལུས་ངག་ཡིད་གསུམ་ལ། མ་ཆགས་པས། བསམ་པ་
ཅི་ལ་མ་ཆགས་པར་བསྒོམ། །ཚུལ་ནི་ཡང་དག་པའི་ཚུལ་བསྲུང་། ཐབས་ཀྱིས་སྤྱོད་པ་
ཡང་གོང་དུ་བཤད་པ་ལྟར་དུ་སྦྱིན་པ་གྱིས། ཚུལ་ཁྲིམས་བསྲུང་། བཟོད་པ་བསྒོམ།
སྨོན་ལམ་གདབ། བསམ་གཏན་བསྒོམ། སྙིང་རྗེ་བསྐྱེད། བརྩོན་ལ་འགྲུས་པར་བྱ།
སེམས་སྟོབས་བསྐྱེད། ཐམས་ཅད་ཀྱིས་ཐམས་ཅད་ལ་སྒྱུ་མར་བསམ་པས། སྒྱུ་མའི་
བསླུ་བྲིད་ཀྱི་སྒྲིབ་པ་བྱང་ནས། ཕྱིར་མི་ལྡོག་པའི་འབྲས་བུ་ཐོབ་པར་བྱ་བའི་ཕྱིར།
མཐའ་ཤེས་རབ་ཀྱི་བླ་ན་མེད་པ་ཡང་དག་པར་བསྒོམ་པས། རྣམ་པ་ཅི་ལ་ཡང་མི་སྤྱོད་
མི་དམིགས་པའི་མཚན་ཉིད་འཛིན་པར་འགྱུར་རོ། །མུན་པས་འཐོམས་པ་ཀུན་ཤེས་
ནས། །ཕྱིར་མི་ལྡོག་པའི་འབྲས་བུ་ཡིས། །བླ་མེད་འབྲས་བུ་ཐོབ་པ་ནི། །འོད་ལྟར་
གསལ་བའི་མཚན་ཉིད་འཛིན། །ཞེས་པ། སྤྱིར་མུན་པ་ནི་རྣམ་པ་བཞི་སྟེ། སྣང་སྲིད་
ཀྱི་མུན་པ་དང་། མ་རིག་པའི་མུན་པ་དང་། གཏི་མུག་གི་མུན་པ་དང་། ཡིད་ཀྱི་མུན་པ་
དང་བཞིའོ། །མི་མཐོང་ལ་འཐོམ་པའི་ཡང་བཞི་ནི། སྣང་སྲིད་ཀྱི་མུན་པས་དབང་པོ་
འཐོམ། མ་རིག་པའི་མུན་པས་རིག་པ་འཐོམ། གཏི་མུག་གི་མུན་པས་ཡེ་ཤེས་འཐོམ།



274
སངས་རྒྱས་གཡུང་དྲུང་བོན་གྱི་དཔེ་ཚོགས།
ཡིད་ཀྱི་མུན་པས་རང་གསལ་འཐོམ་པར་ཤེས་ནས། མ་འཐོམ་གསལ་བར་བྱ་བའི་
ཕྱིར། གསལ་ལ་དག་པའི་བསམ་པ་ནི་བསྒོམ། ཚུལ་ནི་དཀར་དག་ཉ་སྟོང་བསྲུང་།
ཐབས་ཀྱི་སྤྱོད་པ་ནི། བླ་ན་མེད་པ་ཕྱིན་པ་བཅུ་གོང་བཞིན་སྤྱོད་དེ། སྦྱིན་པ་བཏང་།
ཚུལ་ཁྲིམས་བསྲུང་། བཟོད་པ་བསྒོམ། སྨོན་ལམ་གདབ། བསམ་གཏན་བསྒོམ། སྙིང་
རྗེ་བསྐྱེད། བརྩོན་ལ་འགྲུས་པར་བྱ། སེམས་སྟོབས་བསྐྱེད། ཐབས་མཁས་པར་བྱ། མུན་
པའི་སྒྲིབ་པ་སྦྱང་ནས། ཕྱིར་མི་ལྡོག་པའི་འབྲས་བུ་ཐོབ་པར་བྱ་བའི་ཕྱིར། ཤེས་རབ་
ཀྱི་བླ་ན་མེད་པ་ཡི་འབྲས་བུ་ཐོབ་པར་བསྒོམ་པས། དཔེར་ན་ནམ་མཁའ་གསལ་དག་
པའི་འོད་ལྟར། གསལ་བའི་མཚན་ཉིད་འཛིན་པར་འགྱུར་རོ། །སྡུག་བསྔལ་སྦྱོང་པའི་
ཡུན་རིང་ནས། །ཕྱིར་མི་ལྡོག་པའི་འབྲས་བུ་ཡིས། །བླ་མེད་འབྲས་བུ་ཐོབ་པ་ནི། །བདེ་
ལྡན་རྟོགས་པའི་མཚན་ཉིད་འཛིན། །ཞེས་པ། དམྱལ་བ་རྣམས་ཚ་གྲང་གིས་སྦྱོང་པའི་
ཡུན་རིང་ནས། ཡི་དྭགས་རྣམས་བཀྲེས་སྐོམ་གྱིས། བྱོལ་སོང་བཀོལ་སྤྱོད་མུན་པས།
མི་འགྱུར་བའི་སྡུག་བསྔལ་གྱིས། ལྷ་མིན་འཐབ་རྩོད་ཀྱིས། ལྷ་ལྟུང་བས་སྦྱོང་པའི་
ཡུན་རིང་ནས། སྦྱོང་པ་ལས་ཐར་བར་བྱ་བའི་ཕྱིར། སེམས་ཉིད་ནི་བདེ་བ་ཆེན་པོའི་
ངང་དུ་བསྒོམ། ཚུལ་ནི་སྡིག་པ་བཅུ་བསྲུང་། ཐབས་ཀྱི་སྤྱོད་པ་གོང་དུ་སྤྱོད་པ་ལྟར་
སྤྱད་པས། ཕྱིར་མི་ལྡོག་པའི་འབྲས་བུ་ཐོབ་པར་བྱ་བའི་ཕྱིར། ཐ་མ་ཤེས་རབ་ཀྱི་བླ་ན་
མེད་པའི་འབྲས་བུ་བདེ་ལྡན་ངེས་པར་རྟོགས་པའི་མཚན་ཉིད་འཛིན་པའོ། །འདུ་
འཛིའི་རྣམ་པར་གཡེང་སྦྱོང་ནས། །ཕྱིར་མི་ལྡོག་པའི་འབྲས་བུ་ཡིས། །བླ་མེད་འབྲས་
བུ་ཐོབ་པ་ནི། །གསལ་རྟོགས་མ་ཡེངས་མཚན་ཉིད་འཛིན། །ཞེས་པ། འདུ་འཛིའི་རྣམ་
པ་ཡང་བཞི་སྟེ། ངན་སོང་སྡུག་བསྔལ་གྱིས་འདུ་འཛིས་གཡེངས་ཏེ་སྦྱོང་། མི་ལས་



མཛོད་ལྷ་འགྲེལ།
275
སྤྱོད་ཀྱིས་འདུ་འཛིས་གཡེངས་ཏེ་སྦྱོང་། ལྷ་མ་ཡིན་འཐབ་རྩོད་ཀྱི་འདུ་འཛིས་
གཡེངས་ཏེ་སྦྱོང་། ལྷ་ལོངས་སྤྱོད་ཀྱི་འདུ་འཛིས་གཡེངས་ཏེ་སྦྱོང་། དགེ་བའི་རྣམ་པ་
སྤྱོད་མི་ཁོམ་པའི་སྡིག་སྒྲིབ་ཀྱིས་སྦྱང་པ་ལས་ཐར་བར་བྱ་བའི་ཕྱིར། བསམ་པ་ལ་
གཡེང་བ་མེད་པར་བསམ་གཏན་བསྒོམ། ཚུལ་ངག་འཁྱལ་ཚིག་རྩུབ་བསྲུང་། ཐབས་
ཀྱི་སྤྱོད་ཐབས་ནི་གོང་དུ་བཤད་པའོ། །བླ་ན་མེད་པར་ཕྱིན་པ་བཅུ་པོ་གོང་བཞིན་སྤྱོད་
པས། གཡེང་བའི་སྡིག་སྒྲིབ་བྱང་ནས། ཕྱིར་མི་ལྡོག་པའི་འབྲས་བུ་ཐོབ་པར་བྱ་བའི་
ཕྱིར། ཤེས་རབ་ཀྱི་བླ་ན་མེད་པར་ཕྱིན་པ་གསལ་ལ་མ་ཡེངས་པ་བསྒོམ་པས། གསལ་
ལ་རྟོག་མེད་རྟོགས་པ་ངང་གིས་མཚན་ཉིད་འཛིན། །ཞེས་པ། འཁྲུལ་པས་ཕྱིན་ཅི་
ལོག་འཁྱམས་འཇིགས། །ཕྱིར་མི་ལྡོག་པའི་འབྲས་བུ་ནི། །བླ་མེད་འབྲས་བུ་ཐོབ་པ་
ནི། །ཤེས་རིག་གསལ་བའི་མཚན་ཉིད་འཛིན། །ཞེས་པ། ངན་སོང་གསུམ་བསམ་པས་
འཁྲུལ། མི་སྤྱོད་པ་འཁྲུལ་གཙང་མའི་ལྷ་ལྔ་བསམ་གཏན་འཁྲུལ། སྐྱེ་མཆེད་མུ་བཞི་
ལྟ་སོ་༼ལྷ་སོགས༽འཁྲུལ་ཏེ་ཕྱིན་ཅི་ལོག་ཏུ་འཁྱམས་པས། འཇིགས་པས་མི་
འཇིགས་པར་བྱ་བའི་ཕྱིར། འཁྲུལ་པ་མེད་པས་ཤེས་རབ་ཟབ་མོ་ནི་བསྒོམ། ཚུལ་
ཁྲིམས་ནི་གདུག་སེམས་སྤང་པར་བྱ། ཐབས་ཀྱི་སྤྱོད་པ་ཟབ་མོ་སྤྱོད་ཐབས་ནི་གོང་
བཞིན་སྤྱད། འཁྲུལ་པའི་སྡིག་སྒྲིབ་བྱང་ནས། ཕྱིར་མི་ལྡོག་པའི་འབྲས་བུ་ཐོབ་པར་བྱ་
བའི་ཕྱིར། ཤེས་རབ་ཀྱི་བླ་ན་མེད་པའི་ཤེས་རིག་ཤིན་དུ་གསལ་ལ་རང་བཞིན་མེད་
པར་བསྒོམ་པས། བླ་ན་མེད་པ་ཡང་དག་པའི་འབྲས་བུའི་ཤེས་རིག་གསལ་བའི་
མཚན་ཉིད་འཛིན་པའོ། །ལོག་པས་དོན་ལ་འདའ་འཇིགས་ནས། །ཕྱིར་མི་ལྡོག་པའི་
འབྲས་བུ་ཡིས། །བླ་མེད་འབྲས་བུ་ཐོབ་པ་ནི། །བདེན་པའི་དོན་གསལ་མཚན་ཉིད་



276
སངས་རྒྱས་གཡུང་དྲུང་བོན་གྱི་དཔེ་ཚོགས།
འཛིན། །ཞེས་པ། བཞི་སྟེ། བསམ་པ་ལོག་པ་ནི། བསྒོམ་པ་དང་དགེ་བ་བྱའོ་བསམ་པ་
ལོག་ནས། སྡིག་པ་སྤྱོད་པ་ལྟུང་དང་། བསམ་གཏན་གྱི་བསམ་པ་ལོག་སྟེ། དོན་མ་ཡིན་
པ་བསམ་པ་དང་། དགེ་བ་སྤྱོད་པ་ལོག་ནས་སྡིག་པ་སྤྱོད་པ་དང་། དམ་ཚིག་ལས་ལོག་
ནས་དམ་འདས་བྱེད་པ་ལ་སོགས་པ་ནི། ལོག་པས་དོན་ལ་འདས་པར་བྱེད་པའི་
འཇིགས་པ། མི་འཇིགས་པར་བྱ་བའི་ཕྱིར། བསམ་པ་ནི་གང་ལ་མོས་པ་དེ་ལས་མི་
ལྡོག་པར་བསྒོམ་བསྒྲུབ་བྱ། ཚུལ་ནི་གང་ལ་མོས་པ་དེའི་སྡོམ་པ་བསྲུང་། ཐབས་ཀྱིས་
སྤྱོད་པར་བྱ་བའི་ཕྱིར། ཤེས་རབ་ཀྱི་བླ་ན་མེད་པར་ཕྱིན་པ་ཡང་དག་པར་བསྒོམ་པས།
བླ་ན་མེད་པ་འབྲས་བུ་བདེན་པའི་དོན་གསལ་བའི་མཚན་ཉིད་འཛིན་པའོ། །བག་
ཆགས་ཉེ་འཁོར་ལུས་འཇིགས་པས། །ཕྱིར་མི་ལྡོག་པའི་འབྲས་བུ་ཡིས། །བླ་མེད་
འབྲས་བུ་ཐོབ་པ་ནི། །དེ་ལ་ཞེན་པའི་མཚན་ཉིད་འཛིན། །ཞེས་པ་གསུམ་སྟེ། ཚེ་
རབས་སྔ་མའི་བག་ཆགས་དང་། །ད་ལྟར་བསམ་པའི་བག་ཆགས་དང་། །སླད་དུ་ལུས་
ལེན་བག་ཆགས་ཏེ། །དེ་དག་ཀུན་གཞི་བག་ཆགས་པས། ཉེ་བར་འཁོར་ནས་ལུས་
གང་ཡིན་པ་ལེན་པར་བྱེད་དོ། །ལུས་བླངས་པས་སྐྱེ་རྒ་ན་འཆིའི་སྡུག་བསྔལ་གྱི་
འཇིགས་པས། མི་བསམ་པ་ལ་བདེན་པའི་དོན་བསྒོམ། ཚུལ་ནི་སྲོག་གཅོད་སྡོམ་པ་
བསྲུང་། ཐབས་ཀྱི་སྤྱོད་པ་ཟབ་མོ་ནི། གོང་དུ་བསྟན་པ་བཞིན་དུ་བླ་ན་མེད་པར་ཕྱིན་
པ་དགུ་སྤྱད་པས། བག་ཆགས་ཐམས་ཅད་བྱང་ཞིང་དག་པར་འགྱུར་རོ། །ཕྱིར་མི་ལྡོག་
པའི་འབྲས་བུ་ཐོབ་པར་བྱ་བའི་ཕྱིར། ཤེས་རབ་ཀྱི་བླ་ན་མེད་པར་རང་བཞིན་གྱི་ལྟ་བ་
ཞན་༼ཞེན༽པར་བསྒོམ་པས། བླ་ན་མེད་པའི་འབྲས་བུ་ནི། དོན་ལ་ངེས་པར་ཞེན་
པའི་མཚན་ཉིད་འཛིན་པའོ། །སྒྲིབ་པས་ཞལ་མི་མཐོང་འཇིགས་པས། །ཕྱིར་མི་ལྡོག་



277
མཛོད་ལྷ་འགྲེལ།
པའི་འབྲས་བུ་ནི། །བླ་མེད་འབྲས་བུ་ཐོབ་པ་ནི། །ཅིར་ཡང་སྐུར་གསལ་མཚན་ཉིད་
འཛིན། །ཞེས་པ། གཉིས་ཏེ། ཉོན་མོངས་པའི་སྒྲིབ་པ་དང་། ཤེས་བྱའི་སྒྲིབ་པའོ། །དེ་
དག་གིས་སྒྲིབ་ནས། ཡེ་ཤེས་ལྷ་ཞལ་མི་མཐོང་བའི་འཇིགས་པས། མི་འཇིགས་པར་
བྱ་བའི་ཕྱིར། བསམ་པ་ལ་ཡེ་ཤེས་ལྷའི་ཞལ་གང་ཕོགས་པ་གསལ་བར་བསྒོམ། ཚུལ་
གཙང་ཁྲུས་དག་པའི་ཚུལ་བསྲུང་། ཐབས་ཀྱི་སྤྱོད་པ་ནི་གོང་དུ་བཤད་པའི། བླ་ན་
མེད་པར་ཕྱིན་པ་བཅུ་སྤྱད་པས། སྒྲིབ་པ་གཉིས་པོ་བྱང་བར་འགྱུར་རོ། །ཕྱིར་མི་ལྡོག་
པའི་འབྲས་བུ་ཐོབ་པར་བྱ་བའི་ཕྱིར། ཤེས་རབ་ཀྱི་བླ་ན་མེད་པར་ཕྱིན་པ་ལྷ་སྐུ་
གསལ་བར་བསྒོམ་པས། བླ་ན་མེད་པའི་འབྲས་བུ་ཡང་། ཅི་བསམ་ཤེས་པར་
ཅི་བསམ་ཤེས་པར་གསལ་
བའི་ལྷ་སྐུ། གསལ་བར་འཛིན་ནོ། །ཀུན་འབྱུང་རྣམ་རྟོག་ས་བོན་འཇིག །ཕྱིར་མི་
ལྡོག་པའི་འབྲས་བུ་ཡིས། །བླ་མེད་འབྲས་བུ་ཐོབ་པ་ནི། །ཐིག་ལེ་གཅིག་གསལ་མཚན་
ཉིད་འཛིན། །ཞེས་པ། ཡིད་ལས་བློ་ཡི་རྣམ་པ་ཀུན་འབྱུང་སྟེ། རྟོག་པའི་རྣམ་པ་ས་
བོན། ཀུན་གཞི་ལ་བཏབ་པས། སྡུག་བསྔལ་གྱིས་འཇིག་སྟེ། མི་འཇིགས་བསྙེངས་
པར་བྱ་བའི་ཕྱིར། བསམ་པ་ལ་སེམས་ཉིད་ཐིག་ལེ་ཉག་གཅིག་ཏུ་གསལ་བར་སྒོམ།
ཚུལ་ལོག་ལྟ་མི་བསམ་པའི་ཚུལ་བསྲུང་། ཐབས་ཀྱི་སྤྱོད་པ་བླ་ན་མེད་པར་ཕྱིན་པ་
དགུ་སྤྱད་པས། ཀུན་འབྱུང་རྟོག་པའི་ས་བོན་སྒྲིབ་པ་བྱང་བར་འགྱུར་རོ། །ཕྱིར་མི་
ལྡོག་པའི་འབྲས་བུ་ཐོབ་པར་བྱ་བའི་ཕྱིར། ཤེས་རབ་ཀྱི་བླ་ན་མེད་པར་ཕྱིན་པ་ཐིག་
ལེའི་དོན་བསྒོམས་པས། བླ་ན་མེད་པའི་འབྲས་བུ་ཡང་། ཐིག་ལེ་གཅིག་ཏུ་ཐམས་
ཅད་གསལ་བའི་མཚན་ཉིད་འཛིན་པའོ། །རྟོག་འཛིན་སེམས་ཀྱི་སྒོ་དོག་
འཇིགས། །ཕྱིར་མི་ལྡོག་པའི་འབྲས་བུ་ཡིས། །བླ་མེད་འབྲས་བུ་ཐོབ་པ་ནི། །མི་རྟོག་སྒོ་



278
སངས་རྒྱས་གཡུང་དྲུང་བོན་གྱི་དཔེ་ཚོགས།
ཡངས་མཚན་ཉིད་འཛིན། །ཞེས་པ། བློའི་རྟོག་པ་རྣམ་པ་ཡིད་ལ་བཟུང་ནས། སེམས་
ལ་མི་ཤེས་པའི་སྒོ་དོག་པའོ། །དེས་འཇིགས་པ་མི་འཇིགས་པར་བྱ་བའི་ཕྱིར། བསམ་
པ་ལ་མི་རྟོག་པ་བསྒོམ། ཚུལ་ནི་ཚུལ་ཁྲིམས་བསྲུང་བར་བྱ། ཐམས་ཅད་ནི་སྤྱད་
ཐབས་ནི་བླ་མེད་དགུ་སྤྱད་པས། རྟོག་འཛིན་གྱི་སྒྲིབ་པ་བྱང་བར་འགྱུར་རོ། །ཕྱིར་མི་
ལྡོག་པའི་འབྲས་བུ་ནི། ཤེས་རབ་ཀྱི་བླ་ན་མེད་པར་ཕྱིན་པ་རྣམ་པར་མི་རྟོག་པ་
བསྒོམ་པས། བླ་ན་མེད་པ་ཡེ་ཤེས་ཀྱང་འབྲས་བུ་ཡང་། ཅི་ལ་ཡང་མི་རྟོག་སེམས་
ཡངས་པ་ཆེན་པོའི་མཚན་ཉིད་འཛིན་པའོ། །བྱུང་ཚོར་མི་བདེ་གཞི་བསྐྱེད་འཇིགས། །ཕྱིར་
མི་ལྡོག་པའི་འབྲས་བུ་ཡིས། །བླ་མེད་འབྲས་བུ་ཐོབ་པ་ནི། །ཡིད་བཞིན་བདེ་རེག་
མཚན་ཉིད་འཛིན། །ཞེས་པ། བྱུང་ཚོར་ནི་ཕྱི་ནང་གི་བྱུང་ཚོར་ཏེ། བསམ་པའི་དགེ་
བ་མི་དགེ་བར་བྱེད་པས། སྡིག་པའི་གཞི་བསྐྱེད་པས་འཇིགས་པ། མི་འཇིགས་པར་བྱ་
བའི་ཕྱིར་དང་། བསམ་པ་ཡིད་ལ་ཅི་ལྟར་བདེ་བའི་གཞི་གནས་སྒོམ་ཚུལ་ནི། རྩེ་དྲུག་
གི་ཚུལ་ཁྲིམས་བསྲུང་། ཐབས་ཀྱིས་སྤྱོད་ཐབས་གོང་དང་མཐུན་པར་སྤྱད་པས། བྱུང་
ཚོར་གྱི་སྡིག་སྒྲིབ་ཐམས་ཅད་བྱང་བར་འགྱུར་རོ། །ཕྱིར་མི་ལྡོག་པའི་འབྲས་བུ་ཐོབ་
པར་བྱ་བའི་ཕྱིར། ཤེས་རབ་ཀྱི་བླ་ན་མེད་པར་ཕྱིན་པའི་ཤེས་རབ་ཟབ་མོ་ཡིད་སྒོམ་
པས། བླ་ན་མེད་པར་ཕྱིན་པའི་འབྲས་བུ་ཡང་། བྱུང་ཚོར་ཐམས་ཅད་བདེ་བ་ཆེན་
པོའི་ངང་གི་མཚན་ཉིད་འཛིན་པའོ། །འགོག་པ་མ་ཡིན་བསླུ་འཇིགས་པས། །ཕྱིར་མི་
ལྡོག་པའི་འབྲས་བུ་ཡིས། །བླ་མེད་འབྲས་བུ་ཐོབ་པ་ནི། །སྤྲོས་བྲལ་མེད་པའི་མཚན་
ཉིད་འཛིན། །ཞེས་པ། འགོག་པ་ནི་གསུམ་སྟེ། འདུ་ཤེས་མེད་པའི་འགོག་པ་དང་།
འགོག་པའི་སྙོམས་པར་འཇུག་པ་དང་། འདུ་ཤེས་མེད་པའི་འགོག་པ་སྟེ། ཡང་དག་



27
མཛོད་ལྷ་འགྲེལ།
པའི་འགོག་བྲལ་མ་ཡིན་པས། བསླུ་བའི་འཇིགས་པ་མི་འཇིགས་པར་བྱ་བའི་ཕྱིར།
བསམ་པ་ནི་འགོག་པ་དང་འབྲལ་དུ་མེད་པས། ཡེ་བྲལ་ཆེན་པོར་བསྒོམ། ཚུལ་
ཁྲིམས་ནི་རྩ་ལྔ་བསྲུང་། ཐབས་ཀྱིས་སྤྱོད་ཐབས་གོང་བཞིན་སྤྱད་པས། འགོག་བྲལ་མ་
ཡིན་བསླུ་བས་འཇིགས་པ་རྟོག་སྒྲིབ་བྱང་ནས། ཕྱིར་མི་ལྡོག་པའི་འབྲས་བུ་འཐོབ་
པར་བྱ་བའི་ཕྱིར། ཤེས་རབ་ཀྱི་བླ་ན་མེད་པར་ཕྱིན་པ་ཟབ་མོས། འགོག་ཅིང་འབྲལ་
དུ་མེད་པ་བསྒོམ་པས། བླ་མེད་ཡེ་ཤེས་ཀྱི་འབྲས་བུ་ཡང་། སྦྱོར་འབྲལ་མེད་པའི་
མཚན་ཉིད་འཛིན་པའོ། །མི་ཁོམ་སྤྱོད་པའི་སྐལ་མེད་འཇིགས། །ཕྱིར་མི་ལྡོག་པའི་
འབྲས་བུ་ཡིས། །བླ་མེད་འབྲས་བུ་ཐོབ་པ་ནི། །རྟག་ཏུ་བདེ་ལྡན་མཚན་ཉིད་འཛིན། །ཞེས་
པ། མི་ཁོམ་པའི་རྣམ་པ་བརྒྱད་དེ། མོན་དང་ཀླ་ཀློ་མཐའ་འཁོབ་ཀྱི་ཡུལ་དང་། དབང་
པོ་མ་ཚང་པ་དང་། བྱོལ་སོང་དང་། ཞ་གྲུམ་དང་། ན་བཞིན་ཚ་བ་ལ་སོགས་ཏེ། སྤྱོད་
མི་ཁོམ་སྐལ་ལྡན་དང་མི་ལྡན་པས་འཇིགས་པ། མི་འཇིགས་པར་བྱ་བའི་ཕྱིར། བསམ་
པ་བོན་ཉིད་བདེན་པ་བསྒོམ། ཚུལ་ནི་སྡིག་སྤྱོད་མཐའ་དག་བསྲུང་། ཐབས་ཀྱི་སྤྱོད་པ་
གོང་བཞིན་སྤྱད་པས། མི་ཁོམ་འཇིགས་པའི་སྡིག་སྒྲིབ་བྱང་ནས། ཕྱིར་མི་ལྡོག་པའི་
འབྲས་བུ་ཐོབ་པར་བྱ་བའི་ཕྱིར། ཤེས་རབ་ཀྱི་བླ་ན་མེད་པར་ཕྱིན་པའི་ཤེས་རབ་ཟབ་
མོས། བོན་ཉིད་བདེ་བ་ཆེན་པོའི་འབྲས་བུ། བླ་མེད་ཡེ་ཤེས་ཀྱི་འབྲས་བུ་སྟེ། རྟག་ཏུ་
བདེ་བ་དང་ལྡན་པའི་མཚན་ཉིད་འཛིན་པའོ། །ཐམས་ཅད་ཉོན་མོངས་རྟེན་གཞི་
དང་། མྱ་ངན་རྒྱ་མཚོ་ལྟར་ཤེས་འཇིགས། ཕྱིར་མི་ལྡོག་པའི་འབྲས་བུ་ཡིས། །བླ་མེད་
འབྲས་བུ་ཐོབ་པ་ནི། །ངང་ལས་མ་གཡོས་མཚན་ཉིད་འཛིན། །ཞེས་པ། སེམས་ཅན་
ཐམས་ཅད་ནི་ཐམས་ཅད་ནས་ཐམས་ཅད་དུ་ཉོན་མོངས་པའི་རྟེན་གཞི་སྟེ། མྱོང་ཞེས་



20
སངས་རྒྱས་གཡུང་དྲུང་བོན་གྱི་དཔེ་ཚོགས།
བྱ་སྟེ་སྡུག་བསྔལ་གྱི་རྒྱ་མཚོ་ལྟ་བུས་ཤེས་པ་འཇིགས་པ། མི་འཇིགས་པར་བྱ་བའི་
ཕྱིར། བསམ་པ་ཡེ་ཤེས་ངང་གིས་བསྒོམ་མོ། །ཚུལ་དང་ཁྲིམས་ཉིས་བརྒྱ་ལྔ་བཅུ་རྩ་
གཅིག་པོ་བསྲུང༌་། ཐབས་ཀྱི་སྤྱོད་པ་ཐབས་ཟབ་མོ་ནི། །མཆོད་སྦྱིན་དམིགས་པ་མེད་
པར་བགྱི། །ཚུལ་ཁྲིམས་འཆལ་པ་མེད་པར་བསྲུང་། །བཟོད་པ་བྱུང་ཚོར་མེད་པར་
བསྒོམ། །སྨོན་ལམ་རེ་དོགས་མེད་པར་གདབ། །བསམ་གཏན་འགྱུར་ལྡོག་མེད་པར་
བསྒོམ། །སྙིང་རྗེ་རང་ཕྱོགས་མེད་པར་བགྱི། །བརྩོན་འགྲུས་ཐང་ལྷོད་མེད་པར་བྱ། །བསམ་
སྟོབས་རབ་ཏུ་ཆེ་བར་བསྐྱེད། ཐབས་ནི་རྣམ་པར་མཁས་པས་འགྲུབ་པར་བྱས་པས།
ཉོན་མོངས་ཀྱི་རྟེན་གཞི་མྱ་ངན་གྱི་རྒྱ་མཚོའི་སྡུག་བསྔལ་འབྱང་པར་འགྱུར་རོ། །ཕྱིར་
མི་ལྡོག་པའི་འབྲས་བུ་ཐོབ་པར་བྱ་བའི་ཕྱིར། ཤེས་རབ་ཀྱི་བླ་ན་མེད་པའི་འབྲས་བུ་
ཐོབ་པར་བྱ་བ་ནི། རྟག་ཏུ་མི་གཡོ་ངང་ལ་གནས་པས། ངང་ལས་མི་གཡོ་བའི་མཚན་
ཉིད་འཛིན་ནོ། །ལན་ཅིག་ཕྱིར་འོང་བའི་འབྲས་བུ་བསྟན་པའི་ཕྱིར། ལན་ཅིག་ཕྱིར་
འོང་བ་ནི། འབྲས་བུ་བཅུ་གཅིག་མཚན་ཉིད་བསྟན། །ཅེས་པ། གཉིས་ཏེ་སྤྱིའི་མཚན་
ཉིད་དང་། རང་གི་མཚན་ཉིད་དོ། །སྤྱིའི་མཚན་ཉིད་ནི། ཐུགས་རྗེ་སྤྱི་ཁྱབ་ཏུ་དགོངས་
པའོ། །རང་གི་མཚན་ཉིད་བྱེ་བྲག་སོ་སོ་སྟེ། འགྲོ་དྲུག་ཐུགས་རྗེས་བཟུང་
དགོངས་ནས། །ལན་གཅིག་ཕྱིར་འོང་འབྲས་བུ་ནི། །ཐུགས་རྗེ་མཉམ་སྙོམས་མཚན་
ཉིད་འཛིན། །ཞེས་པ། འགྲོ་བ་དྲུག་གི་སེམས་ཅན། གནས་དང་གཟུགས་དང་བསམ་
སྤྱོད་དང་། སྡུག་བསྔལ་དང་ཚེ་ལ་སོགས་པ་མི་འདྲ་བ་རྣམས། ཐུགས་རྗེ་ཆེན་པོས་
བཟུང་བའི་ཞིང་ཁམས་སུ་དགོངས་ནས། ལན་ཅིག་ཅེས་བྱ་བ་ནི། ཚེ་ལོ་སྟོང་པའི་
དུས་སུ། སྟོན་པ་གཏོ་རྒྱལ་ཡེ་མཁྱེན་གྱིས། འགྲོ་བ་རབ་ཏུ་འདྲེན་སྟོན་མཛད་ནས། ཚེ་



8l
མཛོད་ལྷ་འགྲེལ།
ལོ་བརྒྱ་པའི་དུས་སུ། གཏོ་རྒྱལ་ཡེ་མཁྱེན་ཉིད། སྟོན་པ་གཤེན་རབ་མི་བོ་བྱ་བར་སྐུ་
སྤྲུལ་མཛད་ནས། འགྲོ་དྲུག་ཐུགས་རྗེས་བཟུང་བར་དགོངས་ནས་བྱོན་པ་ནི། ལན་
ཅིག་ཅེས་བྱ་ལ། དེ་དུས་སེམས་ཅན་ཐུགས་རྗེས་བཟུང་བའི་ཕྱིར། ཕྱིར་འོང་ཞེས་བྱོན་
པའོ། །བྱོན་ཏེ་ཐུགས་རྗེས་བཟུང་བའི་འབྲས་བུ་ནི། རྒྱུ་ལས་བསོད་ནམས་ཀྱི་ཚོགས་
རྫོགས། མི་དམིགས་མཉམ་སྙོམས་ཆེན་པོའི་ངང་ལས། འབྲས་བུ་ཡེ་ཤེས་ཀྱི་ཚོགས་
རྫོགས་པའི་མཚན་ཉིད་འཛིན་པའོ། །འཁོར་བ་བོན་ཉིད་ལྟར་དགོངས་ནས། །ལན་
ཅིག་ཕྱིར་འོང་འབྲས་བུ་ནི། །གནས་ན་བདེ་བའི་མཚན་ཉིད་འཛིན། །ཞེས་པ། འཁོར་
བ་སེམས་
པས་ཅན་སྡུག་བསྔལ་གྱི་གནས་དེ། བོན་ཉིད་བདེ་བའི་གནས་སུ་མཛད་
དགོངས་ནས། ལན་ཅིག་ཅེས་བྱ་སྟེ། སྔ་བའམ་གོང་དུ་ཐུགས་རྗེས་དྲངས་ནས་ཀྱང་།
སླད་ནས་ཀྱང་འདྲེན་སྟོན་མཛད་པའི་ཕྱིར་སྐུ་སྤྲུལ་རབ་ཏུ་མཛད་ནས། ཕྱིར་འོང་
དྲང་སྟེ་འབྲས་བུ་ཐོབ་པར་བྱ་བའི་ཕྱིར་བྱོན་པའོ། །འབྲས་བུའི་བོན་ཐོབ་ཐབས་ནི།
མོས་པའི་བསམ་པས་རྒྱུའི་ཚོགས་གཏོང་བ། རྒྱུ་ལས་བསོད་ནམས་ཀྱི་ཚོགས་རྫོགས་
ལ། རྟོགས་པའི་ཤེས་རབ་ཀྱི་སྒོམ་པ་ནི། འབྲས་བུ་ཡེ་ཤེས་ཀྱི་ཚོགས་རྫོགས་པས་ནི།
གནས་ན་བདེ་བའི་མཚན་ཉིད་འཛིན་པའོ། །སྣང་སྲིད་ལྷ་ཡི་གཞལ་ཡས་དགོངས། །ལན་
ཅིག་ཕྱིར་འོང་འབྲས་བུ་ནི། ཐམས་ཅད་ལྷར་གྲུབ་མཚན་ཉིད་འཛིན། །ཞེས་པ། སྣང་
བ་ཕྱིའི་ཡུལ་ནི་གཞལ་ཡས་ལ། སྲིད་པ་ནང་གི་སེམས་ཅན་ལྷ་ཚོགས་སུ་དགོངས་ཏེ།
དེ་ལྟར་དུ་རྟོགས་སུ་བཞུགས་པའི་ཕྱིར། །ལན་ཅིག་ཅེས་པ། སྔར་དྲངས་ཀྱང་ཕྱིར་འོང་
ངམ་སྐྱེས་པ་རྣམས་དྲང་པའི་ཕྱིར། སྐུ་སྤྲུལ་རབ་ཏུ་མཛད་ནས། དྲངས་ཏེ་འབྲས་བུ་
ཐོབ་པར་བྱ་བའི་ཕྱིར། ཐོབ་ཐབས་ཀྱང་དད་པའི་སྒོ་ནས། རྒྱུའི་ཚོགས་བཏང་པས་རྒྱུ་



22
སངས་རྒྱས་གཡུང་དྲུང་བོན་གྱི་དཔེ་ཚོགས།
ལས་བསོད་ནམས་ཀྱི་ཚོགས་རྫོགས་ལ། རྟོགས་པ་ཤེས་རབ་ཀྱིས་བསྒོམས་པས།
འབྲས་བུ་ཡེ་ཤེས་ཀྱི་ཚོགས་རྫོགས་པས། ཐམས་ཅད་མ་ལུས་ལྷར་མཚན་ཉིད་འཛིན་
པའོ། །སྲིད་གསུམ་ཁ་ལོ་བསྒྱུར་དགོངས་ནས། །ལན་ཅིག་ཕྱིར་འོང་འབྲས་བུ་ནི། །ཐབས་ལ་
མཁས་པའི་མཚན་ཉིད་འཛིན། །ཞེས་པ། སྲིད་གསུམ་ནི་སྟེང་ལྷའི་སྲིད་པ་དང་། འོག་
ངན་སོང་གི་སྲིད་པ་དང་། བར་མི་ཡི་སྲིད་པ་སྟེ། ཁ་ལོ་ནི་རྟ་ཁ་ཚན་པོ་ཁ་ལོ་བསྒྱུར་བ་
ལྟ་བུ་སྟེ། སྲིད་གསུམ་གྱི་རང་ཁ་བདེན་པའི་ཕྱོགས་སུ་སྒྱུར་བའི་དགོངས་པའོ། །ལན་
ཅིག་ཅེས་པ། སྔར་དྲངས་ཀྱང་ཕྱི་མའི་ལན་ལ་ཡང་། བསྟན་པ་དེའི་སྐབས་སུ་སྐུ་སྤྲུལ་
རབ་ཏུ་མཛད་ནས། ཐབས་གཅིག་འདྲེན་སྟོན་མཛད་པ་སྟེ། ཕྱིས་འོང་རྣམས་ལ་ཕྱིས་
བྱོན་གྱིས་དྲང་ནས། འབྲས་བུ་ཐོབ་པར་བྱ་བའི། ཐོབ་ཐབས་ནི་དད་པའི་སྒོ་ནས།
རྒྱུའི་ཚོགས་བཏང་བས། བསོད་ནམས་ཅན་གྱི་སྐྱེ་འགྲོ་ཐོབ་པས། རྟོགས་པའི་སྒོ་ནས་
ཤེས་རབ་ཟབ་མོའི་ཐབས་མཁས་པས། ཐམས་ཅད་ཐབས་མཁས་མཚན་ཉིད་འཛིན་
པའོ། །འཁོར་བའི་སེམས་ཅན་བསྐྱང་དགོངས་པས། །ལན་ཅིག་ཕྱིར་འོང་འབྲས་
བུ་ནི། །ཚད་མེད་སྙིང་རྗེའི་མཚན་ཉིད་འཛིན། །ཞེས་པ། ཁམས་གསུམ་ན་འཁོར་
ཞིང་རིགས་དྲུག་ན་འཁྱམས་པ་སྟེ། སྣ་ཚོགས་ན་བསམ་པ་དང་ལྡན་པས་ན་སེམས་
ཅན་ནོ། །བསྐྱང་པ་ནི་དུད་འགྲོའི་ཁྱུ་ལྟར་ཁམས་གསུམ་གྱི་སེམས་ཅན་འཁྲུལ་པ་
རྣམས་ཀྱང་། འཁོར་བར་འཁྱམས་ཤིང་ངན་སོང་དུ་ལྟུང་གི་དོགས་པས་ཏེ། ལན་ཅིག་
ནི་གོང་དུ་ཐུགས་རྗེ་སྔ་བ་ལ་དྲངས་ཀྱང་། ཕྱིས་འཁོར་བར་འཁྱམས་པར་དོགས་ནས།
ཐུགས་ཀྱི་སྤྲུལ་པ་རབ་ཏུ་མཛད་ནས་བྱོན་ཏེ། དྲང་ནས་འབྲས་བུ་ཐོབ་པར་མཛད་
པའི་ཕྱིར། དད་པའི་སྒོ་ནས་རྒྱུན་བཏང་བས། འགྲོ་བ་ལྷ་མི་ཁྱད་པར་ཅན་ཐོབ་པར་



མཛོད་ལྷ་འགྲེལ།
2a
བྱེད་ལ། རྟོགས་པའི་སྒོ་ནས་ཤེས་རབ་ཟབ་མོས། ཚད་མེད་པ་བཞིས་ནི། བྱམས་དང་
སྙིང་རྗེ་དགའ་དང་བཏང་སྙོམས་ཀྱིས། ཐུགས་རྗེ་སྐྱོབ་པའི་མཚན་ཉིད་འཛིན་པའོ། །ཉོན་
མོངས་གཉེན་པོས་འདུལ་དགོངས་ནས། །ལན་ཅིག་ཕྱིར་འོང་འབྲས་བུ་ནི། །ཐམས་
ཅད་མཁྱེན་པའི་མཚན་ཉིད་འཛིན། །ཞེས་པ། ཉོན་ནི་མ་རིག་པ་མོངས་ནི་ཕྱིན་ལོག་
ཏུ་ཁ་བལྟས་པ་སྟེ། གཉེན་པོ་ནི་དུག་ལ་སྨན་བཏང་པའོ། །ཀོ་ཁེངས་ཆུ་མར་གྱིས་
བཏུལ་བ་ལྟར་ཉོན་མོངས་འདུལ་བར་དགོངས་པའི་ཕྱིར། ལན་ཅིག་ནི་གོང་དུ་ཡང་
ཉོན་མོངས་བཏུལ་ཡང་། སླད་ན་ཡང་ལེན་ནི་ཐབས་ཀྱིས་འདུལ་དགོངས་ནས། ཕྱིས་
སྐྱེས་ལ་ཕྱིས་བྱོན་གྱིས་ཐུགས་རྗེས་བཏུལ་བའི་འབྲས་བུ་ནི། འདུལ་ཐབས་ཏེ། དད་
པའི་སྒོ་ནས་རྒྱུ་བཏང་བས་བསོད་ནམས་རྫོགས་ལ། རྟོགས་པའི་ཡེ་ཤེས་ཟབ་མོ་ཡིས།
མི་མཁྱེན་དགུ་མཁྱེན་རྣམ་པ་ཐམས་ཅད་མཁྱེན་པས། ཐམས་ཅད་འདུལ་བར་མཁྱེན་
པའི་མཚན་ཉིད་འཛིན་པའོ། །བདུད་དང་སྲིན་པོའི་སྡིག་ཅན་ནི། །ཐུགས་རྗེས་བསྒྲལ་
ཏེ་དྲངས་དགོངས་ནས། །ལན་ཅིག་ཕྱིར་འོང་འབྲས་བུ་ཡིས། །ཐུགས་རྗེ་ཤུགས་ལྡན་
མཚན་ཉིད་འཛིན། །ཞེས་པ། འཆི་བདག་མཚན་མའི་བདུད་དང་། སྲིན་པོ་སྡིག་ཅན་
རྣམས་ནི། འཁྲུལ་རྟོག་གདུག་པ་ལས་གྱུར་པའི་མཚན་མའི་དྲེགས་པ་ཅན་དེ། སྙིང་
རྗེ་དང་རིག་པ་མེད་པས་བསྒྲལ་བའི་ཞིང་ས་སྟེ། ཐམས་ཅད་མཁྱེན་པའི་ཡེ་ཤེས་དང་
ལྡན་པའི་ཐུགས་རྗེ་ནི་ཐམས་ཅད་ཀྱི་རྗེ་ལྟ་བུ་གྱུར་པས། ཅི་ཙམ་བསྒྲིལ་བ་ཙམ་དུ་
འབྲས་བུ་ངེས་པར་ཐོབ་པར་འགྱུར་ཏེ། །ཅིའི་ཕྱིར་ཞེ་ན། ཐུགས་རྗེ་ཆེན་པོ་བཞི་དང་
ལྡན་ཏེ། དེ་ལ་ཡང་གཉིས་ཏེ། ཐུན་མོང་གི་ཐུགས་རྗེ་ནི། བྱམས་པ་དང་སྙིང་རྗེ་དང་
དགའ་བ་དང་བཏང་སྙོམས་སོ། །བསྒྲལ་བ་ནི་དཔེར་ན། ཆུ་བོ་ཆེན་པོ་ལ། ཕར་ཁ་ནས་



284
སངས་རྒྱས་གཡུང་དྲུང་བོན་གྱི་དཔེ་ཚོགས།
ཚུར་ལྟོར་བསྒྲལ་བ་ལྟ་བུ་སྟེ། ཉོན་མོངས་པ་དེ་དག་ཀྱང་། དང་པོར་རྒྱུ་ངན་པ་རྐྱེན་ཐ་
མར་སྨིན་པའི་འབྲས་བུ་ངན་ཏེ། རིག་པ་དང་བདེན་པ་དང་བྲལ་བར་སྐྱེས་པས། སྐྱེ་
འགྲོ་ཐམས་ཅད་ཀྱི་གཉེན་པོ་བྱེད་ཅིང་སྲོག་བཅད་པས། དེ་དག་རང་ཡང་སྡིག་ཆེ་ལ།
རབ་ཏུ་སྙིང་རྗེའི་བས། སྙིང་རྗེའི་ཐུགས་རྗེས་བསྒྲལ། བྱམས་པའི་ཐུགས་རྗེ་ནི་གདུང་།
བདེ་གནས་ཐོབ་པ་ནི་དགའ་སྟེ། མཐའ་ཡས་བཏང་སྙོམས་ཆེན་པོའི་ངང་ནས། ཁྱད་
པར་ཀྱི་ཐུགས་རྗེ་ཆེན་པོ་བཞིས། འཁོར་བ་ནས་ཐར་པ་ཆེན་པོ་བཞེངས་ལ་དྲངས་
པས། ལན་ཅིག་ཕྱིར་བྱོན་པའི་འབྲས་བུ། ཐུགས་རྗེ་ཤུགས་ལྡན་དེ་ལྟ་བུས་དྲངས་པས།
མཚན་ཉིད་ཀྱང་དེ་བཞིན་འཛིན་པའོ། །དུག་རྣམས་བདུད་རྩིར་སྦྱར་དགོངས་ནས། །ལན་
ཅིག་ཕྱིར་འོང་འབྲས་བུ་ནི། །དགོངས་པ་ལྷུན་གྲུབ་མཚན་ཉིད་འཛིན། །ཞེས་པ། དུག་
ཅེས་པ་འཆི་བྱེད་པ་སྟེ། མཚན་མའི་དུག་ལྟ་བུའོ། །དེ་ལ་དུག་གི་རྣམ་པ་གཉིས་ཏེ།
མཚན་མའི་དུག་དང་། འཁྲུལ་པའི་དུག་གཉིས་སོ། །མཚན་མའི་དུག་ནི་རྩི་དུག་དང་
སྦྱར་དུག་དང་། དབྱིག་དུག་དང་རྩྭ་དུག་དང་ཤ་དུག་ལ་སོགས་པའོ། །འཁྲུལ་པ་ནི། མ་
རིག་འཁྲུལ་པ་ལས་གྱུར་པ་ཏེ། གཅིག་དང་གཉིས་དང་གསུམ་དང་ལྔ་ལ་སོགས་ཏེ་
བརྒྱད་ཁྲི་བཞི་སྟོང་ངོ༌། །དེ་ལྟ་བུའི་དུག་བདུད་དང་འདྲ་བ་སྟེ། རྩིའམ་སྨན་དུ་སྦྱར་བ་
དགོངས་པའི་ཕྱིར། ལན་ཅིག་ཅེས་ཐམས་ཅད་མཁྱེན་པས་གོང་དུ་དུག་རྩི་སྦྱར་ནས་
བཏུལ་དྲངས་ཀྱང་། སླད་ནས་ཀྱང་འདུལ་ཞིང་སྦྱར་བའི་ཕྱིར། བྱོན་ཏེ་སྦྱར་བ་ནི།
མཚན་མའི་དུག་ལ་ཡང་སྨན་སྣ་ལྔ་དང་རྩི་སྣ་བརྒྱ་རྩ་བརྒྱད་དང་སྦྱར་ཞིང་འདུལ་བ་
དང་། ཐུགས་རྗེས་བྱིན་གྱིས་བརླབས་པའི་སྔགས་ཀྱིས། བདུད་རྩི་སྦྱར་ཏེ་བཏུལ་བ་
དང་། ཉོན་མོངས་པའི་དུག་བདུད་དང་འདྲ་བ་རྣམས་ལ་ཡང་། མ་རིག་པ་ལ་རང་



མཛོད་ལྷ་འགྲེལ།
285
རིག་གསལ་བའི་ཡེ་ཤེས་རྩི་འདྲ་བ་སྦྱར་བ་ལ་སོགས་ཏེ། གང་ལ་གང་གཉེན་དུ་ཆེ་བ་
བརྒྱད་ཁྲི་བཞི་སྟོང་ལ། བརྒྱད་ཁྲི་བཞི་སྟོང་དུ་སྦྱར་ནས་བཏུལ་བའི་འབྲས་བུ་ནི། བླ་
ན་མེད་པའི་དགོངས་པ་ལྷུན་གྱིས་གྲུབ་པའི་མཚན་ཉིད་འཛིན་པའོ། །སྡུག་བསྔལ་
བཙོན་ར་ཐམས་ཅད་ནི། །གཞིག་ཅིང་གཞོམ་པར་དགོངས་ནས་ནི། །ལན་ཅིག་ཕྱིར་
འོང་འབྲས་བུ་ནི། །ཐུགས་རྗེ་བདེ་སྟོང་མཚན་ཉིད་འཛིན། །ཞེས་པ། སྡུག་པ་ནི་མ་
བསྐྱེད་པ་སྟེ། བསྔལ་བ་ནི་སྦྱང་བའོ། །བཙོན་ར་ནི་དཔེར་ན་མཚང་ཅན་གྱི་བཙོན།
ཡུས་ཅན་གྱི་ཁང་པ་དགུ་རིམ་དུ་བཅུག་པ་ལྟ་བུ་སྟེ། ཁམས་གསུམ་འཁོར་བའི་སེམས་
ཅན་ཤིན་དུ་སྡུག་ཅིང་བསྔལ་བ་ཉོན་མོངས་པ་བཙོན་ར་དང་འདྲ་བར་ཆུད་པ་ཐམས་
ཅད། ཐུགས་རྗེ་དང་ཐབས་ཀྱིས་གཞིག་ཅིང་གཞོམ་པའི་ཕྱིར། ལན་ཅིག་ནི། སླད་
ནས་སྙིང་རྗེ་དགོངས་ནས། ཁམས་གསུམ་འཁོར་བའི་སེམས་ཅན་རྣམས་ལ། བརྗིད་
དྲང་གི་སྒོ་ནས་བདེན་པ་བཀའ་ཡང་དག་པ་བསྟན་ཅིང་བཤད་པས། སྡུག་བསྔལ་
ཐམས་ཅད་བྱང་ཆུབ་ཏུ་ཤེས། ཉོན་མོངས་ཐམས་ཅད་ཡེ་ཤེས་སུ་ཤེས་ནས། འཁོར་བ་
སྡུག་བསྔལ་བཙོན་ར་ཆོམས་ནས། བླ་ན་མེད་པའི་འབྲས་བུ་ནི། ཐུགས་རྗེ་ཆེན་པོའི་
བོན་ཉིད་སྟོང་པའི་མཚན་ཉིད་འཛིན་པའོ། །འགྲོ་དོན་མཐར་ཕྱིན་མཚན་སླད་དུ། །ལན་
ཅིག་ཕྱིར་འོང་འབྲས་བུ་ནི། །རྫུ་འཕྲུལ་ཐབས་ལྡན་མཚན་ཉིད་འཛིན། །ཞེས་པ། འགྲོ་
བ་ནི་རིགས་དྲུག་གི་སེམས་ཅན་ནོ། །དོན་ནི་དེ་དག་དོན་ཏེ། མཐར་ནི་དཔེར་ན་
མཚོའི་རླབས་ལྦུ་བ་ལ་སོགས་མཐར་སྐྱེལ་བ་ལྟ་བུ། མ་རིག་མ་གོ་མ་ཤེས་པ་རྣམས།
ཤེས་རིག་མཐར་དབྱུང་བའི་ཕྱིར། ལན་ཅིག་ཅེས་པ་ནི། སྔར་གྱི་སེམས་ཅན་རྣམས་
ཀྱང་། བཀྲིད་དྲང་དང་དོན་ངེས་དོན་མཐར་ཕྱིན་པར་མཛད་ཀྱང་། ལན་ཅིག་ཀྱང་



286
སངས་རྒྱས་གཡུང་དྲུང་བོན་གྱི་དཔེ་ཚོགས།
སླར་ཕྱིར་བྱོན་ནས། སེམས་ཅན་རྣམས་ཀྱིས་འགྲོ་དོན་རྒྱ་ལག་ཕྱེད་པར་མཛད་ནས།
བླ་ན་མེད་པའི་འབྲས་བུ་ནི། ཤེས་རབ་ཟབ་མོའི་ཐུགས་རྗེ་ཡིས། རྫུ་འཕྲུལ་ཐབས་
ལྡན་གྱི་མཚན་ཉིད་འཛིན་པའོ། །གཤེན་རབ་སེམས་ཅན་ཐམས་ཅད་ནི། གཉིས་མེད་
དོན་ལ་རབ་དགོངས་ནས། །ལན་ཅིག་ཕྱིར་འོང་འབྲས་བུ་ནི། །མཉམ་པ་ངང་གི་
མཚན་ཉིད་འཛིན། །ཞེས་པ། གཤེན་ནི་བོན་ཉིད་མ་གཡོས་པའི་དབྱིངས་ནས།
སེམས་ཉིད་མ་བཅོས་པ་གཤེགས་བཞུད་མི་མངའ་བའི་གཤེན་ནོ། །རབ་ནི་ཐུགས་རྗེ་
ཆེ་ལ་ཐབས་མཁས་པས། རྣམ་པ་ཐམས་ཅད་མཁྱེན་པའི་རབ་ཏུ་གྱུར་པས་རབ་བོ། །སེམས་
ནི་རྣམ་པར་ཀུན་སེམས་པས་སེམས་སོ། །ཅན་ནི་དྲན་རིག་དང་ལྡན་པས་སོ། །ཐམས་
ཅད་ནི་གཉིས་ཀ་མ་ལུས་པའོ། །དེ་ལྟ་བུའི་ཕྱིར་ན་གཉིས་སུ་འཛིན་པ་ནི་རྟོག་པ་སྟེ།
གཉིས་མེད་དོན་ལ་དགོངས་པའི་ཕྱིར། ལན་ཅིག་ཅེས་པ་ནི། གཉིས་འཛིན་གྱི་རྟོག་པ་
འབྲས་བུ་བདེ་བ་གཅིག་ཏུ་མི་འགྲོ་བས། བླ་ན་མེད་པའི་འབྲས་བུ་ཐིག་ལེ་གཅིག་ཏུ་
གནས་པའི་ཕྱིར། སྔར་འདས་པའི་གཤེན་རབ་དང་། སེམས་ཅན་རྣམས་ཀྱང་། གཉིས་
མེད་གཅིག་གི་ངང་དུ་སངས་རྒྱས་པར་མཛད་ནས། སླར་འགྲོ་བའི་དོན་ལ་གཤེགས་
ནས། བླ་ན་མེད་པའི་འབྲས་བུ་ཐིག་ལེ་གཅིག་གི་ངང་ལ་བཞག་པའི་ཕྱིར། མཉམ་
ཉིད་ངང་ལ་གནས་པའི་མཚན་ཉིད་འཛིན་པའོ། །རྒྱུན་དུ་ཞུགས་པའི་འབྲས་བུ་ནི།
བརྒྱད་ཀྱིས་མཚན་ཉིད་བསྟན་པར་བྱའོ། །ཞེས་པ། མཚན་ཉིད་གཉིས་ཏེ། སྤྱི་དང་རང་
གཉིས་ལས། སྤྱིའི་མཚན་ཉིད་ནི། སྔོན་འདས་པའི་སངས་རྒྱས་རྣམས་ཀྱང་། ཐུགས་
རྗེ་རྒྱུན་གྱི་ལམ་ལ་ཞུགས་པའི་འབྲས་བུ་ཐོབ་པ་ནི། རང་གི་མཚན་ཉིད་རྣམ་པ་
བརྒྱད་དེ། བརྒྱད་ཀྱི་མཚན་ཉིད་བསྟན་པ་ནི། རིན་པོ་ཆེ་ཡི་རྒྱུན་ལམ་ནས། །རྒྱུན་དུ་



མཛོད་ལྷ་འགྲེལ།
27
ཞུགས་པའི་འབྲས་བུ་ཡིས། །བླ་མེད་འབྲས་བུ་ཐོབ་པ་ནི། །ཡིད་བཞིན་ཀུན་རྟོགས་
མཚན་ཉིད་འཛིན། །ཞེས་པ། རིན་པོ་ཆེ་ནི་ཡིད་བཞིན་ནོར་བུ་རིན་པོ་ཆེ་ལྟ་བུ་སྟེ།
ཤེས་རབ་ཟབ་མོ་རིན་པོ་ཆེ་རྒྱུན་གྱི་ལམ་མོ། །རྒྱུན་དུ་ཞུགས་པའི་འབྲས་བུ་ནི། གོང་
ན་མེད་པའི་འབྲས་བུ་ཐོབ་པ་སྟེ། ཐམས་ཅད་ཀྱང་ཤེས་རབ་ཀྱི་བླ་ན་མེད་པར་ཕྱིན་པ།
ཡིད་བཞིན་གྱི་ནོར་བུ་རིན་པོ་ཆེ་ལྟ་བུ། ཅི་མནོས་ཅི་བསམ་འགྲུབ་པའི་མཚན་ཉིད་
འཛིན་པའོ། །བག་ཆགས་མེད་པའི་རྒྱུན་ལམ་ན། །རྒྱུན་དུ་ཞུགས་པའི་འབྲས་བུ་ཡིས། །བླ་
མེད་འབྲས་བུ་ཐོབ་པ་ནི། །བོན་དུ་ཀུན་ཤེས་མཚན་ཉིད་འཛིན། །ཞེས་པ། སེམས་ཀྱི་
བག་བློའི་རྟོག་པ་ཆགས་པའི་བག་ཆགས་སོ། །མེད་པ་ནི་མི་སྣང་པ་སྟེ། སྣང་བ་མེད་
པའི་རྒྱུན་ལམ་དུ། རྒྱུན་དུ་ཞུགས་པའི་འབྲས་བུ་ནི། བོན་ཉིད་བདེན་པ་ཆེན་པོ་ཐོབ་
པས། ཐམས་ཅད་ཀྱང་བག་ཆགས་མེད་པའི་བོན་ཉིད་ཤེས་པའི་མཚན་ཉིད་འཛིན་
པའོ། །སྒྲིབ་པ་བྱང་བའི་རྒྱུན་ལམ་ནས། །རྒྱུན་དུ་ཞུགས་པའི་འབྲས་བུ་ཡིས། །བླ་མེད་
འབྲས་བུ་ཐོབ་པ་ནི། །ཐམས་ཅད་ཀུན་གསལ་མཚན་ཉིད་འཛིན། །ཞེས་པ། སྒྲིབ་པ་
ནི་གཉིས་ཏེ། ཉོན་མོངས་པས་རིག་པ་ལ་སྒྲིབ་ལ། ཤེས་བྱ་ཡིས་ཡེ་ཤེས་ལ་སྒྲིབ་པ་སྟེ།
བྱང་བ་ནི་སྦྱངས་པས་མི་གནས་པའོ། །སྒྲིབ་པ་སྦྱང་པའི་རྒྱུན་ལམ་དུ། རྒྱུན་དུ་ཞུགས་
པ་ནི། བར་ཆད་མེད་ཅིང་ཞུགས་པའི་འབྲས་བུ་ནི། བླ་ན་མེད་པའི་འབྲས་བུ་ཐོབ་པ་
ནི། ཐམས་ཅད་གསལ་ལ་རང་བཞིན་མེད་པའི་མཚན་ཉིད་འཛིན་པའོ། །ཡོ་གལ་མེད་
པའི་རྒྱུན་ལམ་ནས། །རྒྱུན་དུ་ཞུགས་པའི་འབྲས་བུ་ཡིས། །བླ་མེད་འབྲས་བུ་ཐོབ་པ་
ནི། །མཉམ་པ་ཉིད་ཀྱི་མཚན་ཉིད་འཛིན། །ཞེས་པ། ཤེས་རབ་ཟབ་མོ་རྟོགས་པའི་
ཐུགས་རྗེ་ལ། ཡོ་གལ་ཡེ་ནས་མེད་པ་སྟེ། མེད་པའི་རྒྱུན་ལམ་དུ་རྒྱུན་ཞུགས་པའི་



g
སངས་རྒྱས་གཡུང་དྲུང་བོན་གྱི་དཔེ་ཚོགས།
འབྲས་བུ་ནི། བླ་ན་མེད་པའི་འབྲས་བུ་སྟེ། མི་མཉམ་པ་ཐམས་ཅད་མཉམ་པར་
མཁྱེན་པས། མཉམ་པ་ཉིད་ཀྱི་མཚན་ཉིད་འཛིན་ནོ། །བླ་རུ་ཕྱིན་པའི་རྒྱུན་ལམ་
ནས། །རྒྱུན་དུ་ཞུགས་པའི་འབྲས་བུ་ཡིས། །བླ་མེད་འབྲས་བུ་ཐོབ་པ་ནི། །འོག་མིན་
གསལ་རྫོགས་མཚན་ཉིདའཛིན། །ཞེས་པ། བླ་རུ་ཕྱིན་པ་ནི་གོང་དུ་ཕྱིན་པ་སྟེ་བླ་ན་
མེད་པའི་ཐུགས་རྗེ་རྒྱུན་གྱི་ལམ་ལ། རྒྱུན་དུ་ཞུགས་པའི་འབྲས་བུ་ནི། བླ་ན་ཡང་དག་
པའི་འབྲས་བུ་སྟེ། འོག་མིན་ཞེས་བྱ་བ་བདེ་བ་ཅན་གྱི་ཕོ་བྲང་ས་དཀར་ལ་ལྗོན་སྟེང་།
ཅི་བཞེད་ཕུན་སུམ་ཚོགས་པའི་གནས་ཡེ་ཤེས་ཚོགས་ཀྱི་ཕོ་བྲང་གསལ་བར་རྟོགས་
པ་ལ་བྱའོ། །དེས་འོག་མིན་གསལ་རྟོགས་ཀྱིས་མཚན་ཉིད་འཛིན་པའོ། །ཐུགས་རྗེ་མི་
ལྡོག་རྒྱུན་ལམ་ན། །རྒྱུན་དུ་ཞུགས་པའི་འབྲས་བུ་ཡིས། །བླ་མེད་འབྲས་བུ་ཐོབ་པ་ནི། །མི་
འགྱུར་བརྟན་པའི་མཚན་ཉིད་འཛིན། །ཞེས་པ། ཡང་དག་པའི་ཤེས་རབ་ཟབ་མོ་
རྟོགས་པ་ཡིས། ཐུགས་རྗེ་ལ་འགྱུར་ལྡོག་མི་མངའ་སྟེ། ལྡོག་འགྱུར་མེད་པའི་རྒྱུན་
ལམ་དུ། རྒྱུན་དུ་ཞུགས་པའི་འབྲས་བུ་ནི། བླ་ན་མེད་པར་ཕྱིན་པ་ཡང་དག་པའི་
འབྲས་བུ་སྟེ། མི་འགྱུར་མི་ལྡོག་བརྟན་པར་རྟོགས་པའི་མཚན་ཉིད་འཛིན་པའོ། །བགྲོད་དུ་
མེད་པའི་རྒྱུན་ལམ་ནས། །རྒྱུན་དུ་ཞུགས་པའི་འབྲས་བུ་ཡིས། །བླ་མེད་འབྲས་བུ་ཐོབ་
པ་ནི། །གནས་དང་ཡེ་གནས་མཚན་ཉིད་འཛིན། །ཞེས་པ། ཡང་དག་པའི་ཤེས་རབ་
ཟབ་མོ་རྟོགས་པ་ཡིས། བགྲོད་པ་འགྲོ་བ་སྟེ། བགྲོད་དུ་ཡེ་ནས་མེད་པའི་ལམ་ལ།
འཁོར་དུ་ཡེ་ནས་མེད་པའི་རྒྱུན་གྱི་ལམ་དུ། རྒྱུན་དུ་ཞུགས་པའི་འབྲས་བུ་ནི། བླ་ན་
མེད་པ་ཡང་དག་པའི་འབྲས་བུ་སྟེ། མ་བགྲོད་མ་ཕྱིན་གནས་ནས། རང་བཞིན་གྱིས་
ཡེ་ནས་གནས་པའི་འབྲས་བུ་ཐོབ་པས། གནས་ན་ཡེ་གནས་ཀྱི་མཚན་ཉིད་འཛིན་



29
མཛོད་ལྷ་འགྲེལ།
པའོ། །བདེ་བ་ཆེན་པོའི་རྒྱུན་ལམ་ནས། །རྒྱུན་དུ་ཞུགས་པའི་འབྲས་བུ་ཡིས། །བླ་མེད་
འབྲས་བུ་ཐོབ་པ་ནི། །ལྷུན་གྱིས་རྫོགས་པའི་མཚན་ཉིད་འཛིན། །ཞེས་པ། བདེ་བ་ནི་
མི་བདེ་བའི་རྣམ་པ་གང་ཡང་མེད་པ་སྟེ། ཆེན་པོ་ནི་དེ་ལས་བདེ་བ་ཆེ་བ་གང་ཡང་
མེད་པས་ཆེན་པོའི་བྱའོ། །དེ་ལྟ་བུ་ཡིས་རྒྱུན་གྱི་ལམ་ལ། རྒྱུན་དུ་རྟག་པར་ཞུགས་
པའི་འབྲས་བུ་ནི། བླ་ན་མེད་པ་ཡང་དག་པར་ཕྱིན་པ་ཡི་འབྲས་བུ་ཡང་། ལྷུན་གྱིས་
བྱ་བརྩལ་ཅིར་ཡང་མ་བྱས་པར། རང་བཞིན་ལྷུན་གྱིས་གྲུབ་བམ་རྫོགས་པས། ལྷུན་
གྱིས་རྫོགས་པའི་མཚན་ཉིད་འཛིན་པའོ།།
ད་ནི་ཚད་མེད་པ་བཞིའི་མཚན་ཉིད་བསྟན་པར་བྱ་སྟེ། ཚད་དུ་གཟུགས་སུ་
མེད་པ་ཡིས། །གཞི་ཡི་མཚན་ཉིད་བསྟན་པར་བྱ། །ཞེས་པ། དེ་ཡང་གཉིས་ཏེ། སྤྱི་དང་
རང་གི་མཚན་ཉིད་དོ། །སྤྱི་ཡི་ནི་ཐུགས་རྗེ་ཆེན་པོས་དགོངས་པ་ལ། ཚད་གཟུགས་
སུ་མེད་པའོ། །རང་གི་ནི་གཞིའི་མཚན་ཉིད་ངེས་པར་བསྟན་པ་སྟེ། བྱམས་པ་ཆེན་
པོ་ཚད་མེད་ཀྱིས། །བླ་མེད་འབྲས་བུ་ཐོབ་པ་ནི། །ཐུགས་རྗེ་ཀུན་སྐྱོབས་མཚན་ཉིད་
འཛིན། །ཞེས་པ། བྱམས་པ་ནི་གཞི་སྟེ། བྱམས་པ་དང་། བྱམས་པ་ཆེན་པོ་དང་། བྱམས་
པའི་བླ་ན་མེད་པར་ཕྱིན་པའོ། །དེ་ལ་བྱམས་ནི་སྡང་བ་རྣམ་པར་དག་པ་སྟེ། མཚན་མ་
བྱམས་པར་བྱེད་པའོ། །བྱམས་པ་ཆེན་པོ་ནི་བོན་གྱི་སྦྱིན་པ་འགྱེད་པའོ། །བྱམས་པའི་
བླ་ན་མེད་པར་ཕྱིན་པ་ནི། ཐམས་ཅད་ཀྱང་བོན་གྱི་ངང་ལ་གནས་པའོ། །དེ་ཁོ་ན་བླ་
ན་མེད་པའི་འབྲས་བུ་སྟེ། དེ་ལྟ་བུའི་ཐུགས་རྗེ་ཀུན་སྐྱོབ་པར་བྱེད་པའི་མཚན་ཉིད་
འཛིན་པའོ། །སྙིང་རྗེ་ཆེན་པོ་ཚད་མེད་ཀྱིས། །བླ་མེད་འབྲས་བུ་ཐོབ་པ་ནི། །འཁོར་བ་
རྒྱུན་འདྲེན་མཚན་ཉིད་འཛིན། །ཞེས་པ། དེ་ལ་ཡང་གསུམ་སྟེ། སྙིང་རྗེ་དང་། སྙིང་རྗེ་



290
སངས་རྒྱས་གཡུང་དྲུང་བོན་གྱི་དཔེ་ཚོགས།
ཆེན་པོ་དང་། སྙིང་རྗེའི་བླ་ན་མེད་པར་ཕྱིན་པ་དང་གསུམ་སྟེ། སྙིང་རྗེ་ནི་གང་ལའང་
ཐུན་མོང་དུ་གདུང་བའོ། །ཆེན་པོ་ནི་ཁམས་གསུམ་སྤྱི་ཁྱབ་ཏུ་གདུང་བའོ། །བླ་ན་མེད་
པར་ཕྱིན་པ་ནི། ཚད་མེད་པ་སྟེ། སྙིང་རྗེ་དང་མི་རྗེ་གཉིས་སུ་མེད་པར་ཐུགས་རྗེ་ཆེན་
པོའི་ངང་ལ་འཇོག་པའོ། །དེས་བླ་ན་མེད་པའི་འབྲས་བུ་ཐོབ་པར་བྱ་བ་ནི། ཁམས་
གསུམ་འཁོར་བའི་སེམས་ཅན་ཐམས་ཅད་ཐུགས་རྗེ་ཆེན་པོའི་རྒྱུན་དུ་འདྲེན་པའི་
ངང་ལ་གནས་པས་མཚན་ཉིད་འཛིན་པའོ། །དགའ་བ་ཆེན་པོ་ཚད་མེད་ཀྱིས། །བླ་
མེད་འབྲས་བུ་ཐོབ་པ་ནི། །དྭངས་པ་སྐྱེ་བའི་མཚན་ཉིད་འཛིན། །ཞེས་པ། དེ་ལ་ཡང་
གསུམ་སྟེ། དགའ་བ་དང་། དགའ་བ་ཆེན་པོ་དང་། དགའ་བའི་བླ་ན་མེད་པར་ཕྱིན་
པ་དང་གསུམ་སྟེ། དགའ་བ་ནི་ཐུང་དུ་གང་དགའ་འཇུག་པའོ། ། དགའ་བ་ཆེན་པོ་ནི་
ཁམས་གསུམ་ཐམས་ཅད་དགའ་བར་འཇུག་པའོ། །དགའ་བའི་བླ་ན་མེད་པར་ཕྱིན་
པ་ནི། དགའ་བ་ཚད་མེད་པ་སྟེ། དགའ་དང་མི་དགའ་འམ། དྭངས་པ་དང་མ་དྭངས་
པ་གཉིས་སུ་མེད་དེ། ཐུགས་རྗེ་ཚད་མེད་པའི་ངང་ལ་འཇོག་པའོ། །དེས་བླ་ན་མེད་
པའི་འབྲས་བུ་ཐོབ་པར་བྱ་བ་ནི། སྣང་སྲིད་ཐམས་ཅད་དགའ་དང་མི་དགའ་ཡེ་ནས་
མེད་པར། ཤེས་རབ་ཆེན་པོ་ཐུགས་ལ་གནས་པས། དགའ་དྭངས་བསྐྱེད་པའི་མཚན་
ཉིད་འཛིན་པའོ། །བཏང་སྙོམས་ཆེན་པོའི་ཚད་མེད་ཀྱིས། །བླ་མེད་འབྲས་བུ་ཐོབ་པ་
ནི། །མི་གཡོ་མཉམ་གསལ་མཚན་ཉིད་འཛིན། །ཞེས་པ། དེ་ལ་ཡང་གསུམ་སྟེ། བཏང་
སྙོམས་དང་། [བཏང་སྙོམས་ཆེན་པོ་དང་།] བཏང་སྙོམས་ཀྱི་བླ་ན་མེད་པ་ཕྱིན་པ་དང་
གསུམ་སྟེ། བཏང་སྙོམས་ནི། དགེ་སྡིག་གང་ཡང་བཏང་ནས། གཉིས་ཀ་མ་ཡིན་ཙམ་
ལ་གནས་པའོ། །ཆེན་པོ་ནི་ཁམས་གསུམ་སྲིད་པ་ཐམས་ཅད་གཉིས་འཛིན་བཏང་



མཛོད་ལྷ་འགྲེལ།
291
པའི་ངང་ལ་འཇོག་པའོ། །བཏང་སྙོམས་བླ་ན་མེད་པར་ཕྱིན་པ་ནི། སངས་རྒྱས་སེམས་
ཅན་གང་ཅིར་ཡང་མ་དམིགས་ཏེ། ཡེ་མཉམ་ཆེན་པོའི་ངང་ལ་གནས་པས། བླ་ན་
མེད་པའི་འབྲས་བུ་ཐོབ་པར་བྱ་སྟེ། ཡེ་ནས་མ་གཡོས་མཉམ་གསལ་གྱི་ངང་ལ་གནས་
པའི་མཚན་ཉིད་འཛིན་པའོ།།
ད་ནི་འགྱུར་བ་མེད་པའི་གཡུང་དྲུང་གི་བོན་གྱི་མཚན་ཉིད་བསྟན་ཏེ། འགྱུར་
མེད་གཡུང་དྲུང་བོན་དག་ནི། །ཅིར་ཡང་ཕྱེ་བ་མེད་པ་ལས། །མ་འདྲེས་དགུ་ཡི་
མཚན་ཉིད་བསྟན། །ཅེས་པ། དེ་ལ་ཡང་གཉིས་ཏེ། སྤྱི་དང་རང་གི་གཉིས་སོ། །སྤྱི་ནི་
ནམ་མཁའ་ལྟ་བུ་སྟེ། ཕྱེ་བ་མེད་པས་ཐམས་ཅད་རང་བཞིན་གྱིས་ཚང་ཞིང་འདུས་
སོ། །རང་གི་མཚན་ཉིད་རྣམ་པ་དགུ་སྟེ། སྐྱེ་མེད་གདོད་ནས་དག་པ་སྟེ། །གཡུང་དྲུང་
བོན་ལ་ཕྱེ་བ་མེད། །མ་འདྲེས་པ་ཡི་མཚན་ཉིད་ནི། །མི་སྐྱེ་མི་འགག་མཚན་ཉིད་
འཛིན། །ཞེས་པ། བོན་གྱི་སྐུ་བདལ་པ་ཆེན་པོ་དེ་ནི། མ་བྱུང་པ་མ་སྐྱེས་པ་སྐྱེ་བ་མེད་
པས་འགག་པ་མེད། ཁ་དོག་དང་དབྱིབས་དང་སྟེང་དང་འོག་དག་ཕྱོགས་དང་རིས་
མེད་པ། བདག་དང་གཞན་དུ་མི་འཛིན། རྟག་ཆད་དང་གཟུང་འཛིན་དང་སྣང་སྟོང་
གཉིས་ཀྱི་མཐའ་ལས་འདས་པ། འདི་ཞེས་བྱ་བའི་གཟའ་གཏད་ཡེ་ནས་མེད་པ་དེ་
ནི། སྐྱེ་མེད་གདོད་ནས་དག་ཅེས་བྱའོ། །དེ་ལྟ་བས་ན་གཡུང་དྲུང་འགྱུར་བ་མེད་པའི་
བོན་ལ་ཕྱེ་བ་མེད་པ་སྟེ། བོན་ལ་ཡང་བཞི་སྟེ། ཀུན་དང་མཐུན་པའི་ཕྱིར་དང་། ཀུན་
ལ་ཁྱབ་པའི་ཕྱིར་དང་། རྣམ་པ་དཀར་བའི་ཕྱིར་དང་། མི་གཡོ་སྐྱོབ་པའི་ཕྱིར་ཏེ། མ་
འདྲེས་པ་ཡང་དཔེར་ན་ནམ་མཁའ་ལྟ་བུ་སྟེ། བོན་ཉིད་དབྱིངས་བདལ་པ་ཆེན་པོའི་
ངང་ལས། བོན་ཐེག་པ་དགུ་འམ་བོན་གྱི་སྒོ་མོ་བསམ་དུ་མེད་པ་ཐམས་ཅད་ཀྱི་རང་



22
སངས་རྒྱས་གཡུང་དྲུང་བོན་གྱི་དཔེ་ཚོགས།
བཞིན་ནམ་མཚན་ཉིད། མཉམ་ལ་མ་འདྲེས་པར་གནས་པས། བླ་མེད་ཡེ་ཤེས་ཀྱི་
འབྲས་བུ་ཐོབ་པ་སྟེ། མི་སྐྱེ་མི་འགག་གསལ་བའི་མཚན་ཉིད་འཛིན་པའོ། །སྣང་མེད་
དཔེ་ལས་འདས་པ་རུ། །གཡུང་དྲུང་བོན་ལ་སྐྱེ་བ་མེད། །མ་འདྲེས་པ་ཡི་མཚན་ཉིད་
ནི། །སྣང་སྟོང་གཉིས་མེད་མཚན་ཉིད་འཛིན། །ཞེས་པ། བོན་གྱི་བདལ་པ་ཆེན་པོ་དེ་
ནི། སྣང་བ་ཡེ་ནས་མེད་པས། དངོས་པོ་དང་མཚན་མར་མ་གྲུབ། ཡང་དག་པ་ནས་
དཔེས་ཀྱང་མཚོན་དུ་ཡོད་པ་མ་ཡིན་པས་དཔེ་ལ
ས་དཔེ་ལས་ཀྱང་འདས་སོ། །དེ་ལྟར་བས་ན།
གཡུང་དྲུང་མི་འགྱུར་བོན་ཐེག་པའི་རྣམ་པ་ཡང་དག་པར་དོན་ལ་ཕྱེ་བ་མེད་དོ། །དོན་
ལ་ཕྱེ་བ་མེད་ཀྱང་། བཀྲིད་དྲང་གི་དོན་ལ་མཉམ་ལ་མ་འདྲེས་པའི་མཚན་ཉིད། ཐེག་
པའི་མཚན་ཉིད་སོ་སོར་སྟོན་ཏེ། ཡང་དག་པར་སྣང་སྟོང་གཉིས་སུ་མེད་པའི་མཚན་
ཉིད་འཛིན་པའོ། །ཚད་མེད་ལྷུན་ལ་རྫོགས་པ་སྟེ། །གཡུང་དྲུང་བོན་ལ་ཕྱེ་བ་མེད། །མ་
འདྲེས་པ་ཡི་མཚན་ཉིད་ནི། །ཡོངས་སུ་རྫོགས་པའི་མཚན་ཉིད་དོ། །ཞེས་པ། བོན་གྱི་
སྐུ་བདེ་བ་ཆེན་པོ་ལ། ཚད་དུ་བཟུང་བ་ཡེ་ནས་མེད་དོ། །རང་བཞིན་གྱི་ལྷུན་གྲུབ་ལ་
རྫོགས་པས། གཡུང་དྲུང་མི་འགྱུར་བོན་ཉིད་ལ་ཕྱེ་བ་མེད་པའོ། །བཀྲིད་དྲང་དོན་དུ་
ཐེག་པའི་རྣམ་པ་ལ། མཉམ་ལ་མ་འདྲེས་མཚན་ཉིད་སོ་སོར་འཛིན་ཡང་། ཡང་དག་པ་
ན་རང་བཞིན་གྱིས་ཡོངས་སུ་རྫོགས་པའི་མཚན་ཉིད་འཛིན་པའོ། །ཟད་མེད་གཡུང་དྲུང་
གཉིས་མེད་པ། །གཡུང་དྲུང་བོན་ལ་ཕྱེ་བ་མེད། །མ་འདྲེས་པ་ཡི་མཚན་ཉིད་ནི། །ཀློང་
ལ་སྤྱོད་པའི་མཚན་ཉིད་འཛིན། །ཞེས་པ། བོན་གྱི་སྐུ་བདལ་པ་ཆེན་པོ་ནམ་མཁའ་
ལྟ་བུ་ལ། དུས་གསུམ་གཤེན་རབ་ཀྱི་ཇི་ཙམ་སྤྱད་ཀྱང་ཟད་པ་ཡེ་མེད་དོ། །གཡུང་
དྲུང་མི་འགྱུར་བ་གཉིས་སུ་མེད་པ་ལ་དབྱེ་བཀོལ་མེད་པ་སྟེ། བཀྲིད་དྲང་གི་དོན་དུ།



མཛོད་ལྷ་འགྲེལ།
2a3
ཐེག་པའི་བོན་ལ་མཚན་ཉིད་མཉམ་ལ་མ་འདྲེས་སོ་སོར་བསྟན་ཡང་། ཡང་དག་པར་
བོན་ཉིད་ཀྱི་ཀློང་ལ་ཐམས་ཅད་སྤྱོད་པའི་མཚན་ཉིད་འཛིན་པའོ། །བརྩལ་མེད་ལྷུན་
གྱིས་གྲུབ་པ་ནི། །གཡུང་དྲུང་བོན་ལ་དབྱེ་བ་མེད། །མ་འདྲེས་པ་ཡི་མཚན་ཉིད་ནི། །ཐིག་
ལེ་གཅིག་གསལ་མཚན་ཉིད་འཛིན། །ཞེས་པ། བོན་གྱི་སྐུ་གཉིས་སུ་ཡེ་ནས་མེད་པ་
ལ། བྱ་བ་དང་བརྩལ་ལས་ཡེ་ནས་འདས་ཏེ། བརྩལ་མེད་ལྷུན་གྱིས་གྲུབ་པར་གནས་
པས། གཡུང་དྲུང་མི་འགྱུར་བའི་བོན་ཕྱེ་བ་མེད་པའོ། །བཀྲིད་དྲང་གི་དོན་དུ་ཐེག་
པ་ལ་སོགས་པའི་བོན་ལ། མཉམ་ལ་མ་འདྲེས་པའི་མཚན་ཉིད་སོ་སོར་བསྟན་ཡང་།
གཉིས་སུ་ཡེ་ནས་མེད་པས། ཐིག་ནི་མྱུར་ལོག་༼འགྱུར་ལྡོག༽ནོར་འཁྲུལ་མེད་ལ།
ལེ་བདལ་པ་ཆེན་པོ་གྱུར་ཏེ། གཅིག་བགྲང་དུ་མེད་པའི་མཚན་ཉིད་འཛིན་པའོ། །ཡེ་ནས་
འགྱུར་མེད་བརྟན་པ་སྟེ། །གཡུང་དྲུང་བོན་ལ་ཕྱེ་བ་མེད། །མ་འདྲེས་པ་ཡི་མཚན་ཉིད་
ནི། །སྐུ་དང་ཡེ་ཤེས་གཉིས་མེད་མཚན་ཉིད་འཛིན། །ཞེས་པ། བོན་གྱི་སྐུ་འགྱུར་བ་
མེད་པ་ནམ་མཁའ་ལྟ་བུ་ནི། ཡེ་ནས་འགྱུར་བ་མེད་པར་བརྟན་པ་སྟེ། དེས་ན་གཡུང་
དྲུང་མི་འགྱུར་བའི་བོན་ལ་ཕྱེ་བ་ཡེ་ནས་མེད་དེ། བཀྲིད་དྲང་གི་དོན་དུ་ཐེག་པ་ལ་
སོགས་པའི་བོན་ལ། མཉམ་ལ་མ་འདྲེས་པའི་མཚན་ཉིད་སོ་སོའི་བྱེ་བྲག་ཏུ་ཕྱེས་ནས་
བསྟན་ཀྱང་ཡང་དག་པར་འགྱུར་བ་མེད་པའི་སྐུ། ཡེ་མ་བྱུང་མ་སྐྱེས་སྐྱེ་འགག་མེད་
པའི་ཡེ་ཤེས་གཉིས་སུ་མེད་པའི་མཚན་ཉིད་འཛིན་པའོ། །འཆི་མེད་སྐྱེས་ནས་བཙན་
པ་སྟེ། །གཡུང་དྲུང་བོན་ལ་ཕྱེ་བ་མེད། །མ་འདྲེས་པ་ཡི་མཚན་ཉིད་ནི། །མཐའ་ལས་
འདས་པའི་མཚན་ཉིད་འཛིན། །ཞེས་པ། བོན་གྱི་སྐུ་བདལ་པ་ཆེན་པོ་ནམ་མཁའ་ལྟ་
བུ་ལ་སྐྱེ་ཤི་ཡེ་ནས་མི་མངའ་སྟེ། འཆི་བ་མེད་པས་སྐྱེ་བ་གཉིས་སུ་མེད་པ་མི་འགྱུར་



24
སངས་རྒྱས་གཡུང་དྲུང་བོན་གྱི་དཔེ་ཚོགས།
བརྩོན་པའོ། །དེ་ལྟ་བས་ན། བཀྲིད་དྲང་གི་དོན་དུ་ཐེག་པ་ལ་སོགས་པའི་བོན་ལ།
མཉམ་ལ་མ་འདྲེས་པའི་མཚན་ཉིད་སོ་སོར་ཕྱེ་ནས་བསྟན་ཡང་། ཡང་དག་པར་སྐྱེ་
བའི་མཐའ་ལས་འདས་ཀྱང་གཉིས་སུ་མེད་པའི་མཐའ་ལས་འདས་པའི་མཚན་ཉིད་
འཛིན་པའོ། །ཆགས་མེད་རྣམ་པར་དག་པ་སྟེ། །གཡུང་དྲུང་བོན་ལ་༼ཕྱེ་མ༽འདྲེས་
པའོ་༼པའི༽། །སྐྱོན་གྱིས་མ་གོས་མཚན་ཉིད་འཛིན། །ཞེས་པ། བོན་གྱི་སྐུ་བདལ་
པ་ཆེན་པོ་ནམ་མཁའ་ལྟ་བུ་ལ། འཛིན་ཆགས་ཡེ་ནས་མེད་པས། འཛིན་ཆགས་ཀྱི་
རྣམ་པར་དག་སྟེ། གཡུང་དྲུང་འགྱུར་བ་མེད་པའི་བོན་ལ་ཕྱེ་བ་མེད་པའོ། །དེ་བས་ན་
བཀྲིད་དྲང་གི་དོན་དུ་ཐེག་པ་ལ་སོགས་པའི་བོན་ཐམས་ཅད་ལ། མཉམ་ལ་མ་འདྲེས་
པའི་མཚན་ཉིད་སོ་སོར་བྱེ་བྲག་ཏུ་བསྟན་ནས་བཤད་ཀྱང་། ཡང་དག་པ་ཆགས་སྡང་
ལ་སོགས་པའི་སྐྱོན་གྱིས་མ་གོས་པའི་མཚན་ཉིད་འཛིན་པའོ། །དངོས་མེད་ཡོངས་སུ་
ཁྱབ་པ་སྟེ། །གཡུང་དྲུང་བོན་ལ་མ་འདྲེས་པའི། །ཁྱབ་བདལ་ཆིབས་པའི་མཚན་ཉིད་
འཛིན། །ཞེས་པ། བོན་གྱི་སྐུ་བདལ་པ་ཆེན་པོ་ནམ་མཁའ་ལྟ་བུ་ལ། དངོས་པོ་དང་
མཚན་མ་ནི་ཡེ་ནས་མ་གྲུབ་སྟེ། དངོས་པོ་མེད་པས་ཡོངས་སུ་ཁྱབ་པའོ། །དེ་ལྟ་བས་ན།
གཡུང་དྲུང་འགྱུར་བ་མེད་པའི་བོན་ལ་ཡེ་ནས་མེད་པ་སྟེ། བཀྲིད་དྲང་གི་དོན་དུ་འགྲོ་
བ་ཐམས་ཅད་ལ། མཉམ་ལ་མ་འདྲེས་པའི་མཚན་ཉིད་སོ་སོར་ཕྱེས་ནས་བསྟན་ཀྱང་།
ཡང་དག་པར་ན། བོན་གྱི་སྐུ་ནམ་མཁའ་ལྟ་བུ་ཀུན་ལ་ཁྱབ་པས། ཡོངས་སུ་བདལ་
པའི་མཚན་ཉིད་འཛིན་པའོ།།
ད་ནི་ཡང་དག་པར་རིག་པ་བདུན་གྱི་མཚན་ཉིད་བསྟན་ཏེ། རང་ནི་རིག་པ་
ཉིད་ཀྱིས་ཀྱང་། བདུན་གྱི་མཚན་ཉིད་བསྟན་པར་བྱའོ། །དེ་ཡང་གཉིས་ཏེ། སྤྱི་དང་



མཛོད་ལྷ་འགྲེལ།
25
རང་གིས་སོ། །སྤྱིར་ནི་རང་རིག་གསལ་བའི་ཡེ་ཤེས་གསལ་བའོ། །རང་གི་བྱེ་བྲག་རྣམ་
པ་བདུན་ཏེ། །ཡོད་མེད་མཐའ་ལས་འདས་པ་རུ། །ཤེས་པ་རང་རིག་མཚན་ཉིད་
ནི། །ཅིར་ཡང་མི་སྣང་མཚན་ཉིད་འཛིན། །ཞེས་པ། སེམས་ཉིད་རིག་པའི་ཡེ་ཤེས་
མར་མེ་ལྟ་བུ་ལ། ཡོད་པ་སྒྲོ་བཏགས་སུ་ཡོད། མེད་པས་སྐུར་པ་གདབ་ཏུ་ཡང་མེད་
དེ། ཡོད་མེད་གང་གི་མཐའ་ལས་ཡེ་ནས་འདས་པ་སྟེ། མ་ཤེས་པའི་རྣམ་པར་དག་པ་
ཤེས་པའོ། །དཔེར་ན་མར་མེ་རང་གིས་རང་གསལ་བ་ལྟར་ཤེས་པ་རང་གི་རིག་པའི་
མཚན་ཉིད་འཛིན་ཏེ། ཡང་དག་པ་ན་གསལ་ལ་རང་བཞིན་མེད། རང་བཞིན་མེད་
པར་གསལ་བས་ན། ཅིར་ཡང་སྣང་བའི་མཚན་ཉིད་འཛིན་པའོ། །ཡི་གེ་ཨ་དཀར་
གསལ་ཤེས་པའི། །རང་རིག་ཉིད་ཀྱི་མཚན་ཉིད་ནི། །རིག་པ་གདེང་གྱུར་མཚན་
ཉིད་འཛིན། །ཞེས་པ། རིག་པ་ཡེ་ཤེས་མར་མེ་ལྟ་བུ་སྟེ། ཡི་མ་གཡོས་པ་གེ་མ་བཅོས་
པ་མ་གཡོས་མ་བཅོས་གཉིས་སུ་མེད་པས། ཨ་སྐྱེ་འགག་མེད་པ་ནམ་མཁའ་ལྟར་
མ་སྒྲིབ་གསལ་བར་ཤེས་པ་སྟེ། ཤེས་པ་རང་གིས་རང་རིག་པའི་གདེང་དུ་གྱུར་པའི་
མཚན་ཉིད་འཛིན་པ་ནི། རིག་པ་གསལ་བའི་གདེང་དུ་གྱུར་པའི་མཚན་ཉིད་འཛིན་
པའོ། །མཚན་མར་མི་སྤྱོད་ཤེས་པ་ཡི། །རང་རིག་ཉིད་ཀྱི་མཚན་ཉིད་ནི། །ཅིར་ཡང་མི་
ལྟ་མཚན་ཉིད་འཛིན། །ཞེས་པ། རང་རིག་པའི་ཡེ་ཤེས་མར་མེ་ལྟ་བུ་ལ། མཚན་མར་
སྤྱོད་དང་མི་སྤྱོད་གཉིས་མེད་པས། ཤེས་པ་རང་གི་རང་རིག་པ་ཉིད་ཀྱི་མཚན་ཉིད་
ནི། མཐའ་གཉིས་པོ་གང་དུ་ཡང་མི་འཛིན། ཅི་ལྟ་སྟེ་ཅིར་ཡང་མི་ལྟ་བའི་མཚན་ཉིད་
འཛིན་པའོ། །མི་སྦྱོར་མི་འབྱེད་ཤེས་པ་ཡི། །རང་རིག་ཉིད་ཀྱི་མཚན་ཉིད་ནི། །གཉིས་
མེད་མཉམ་པའི་མཚན་ཉིད་འཛིན། །ཞེས་པ། རིག་པའི་ཡེ་ཤེས་མར་མེ་ལྟ་བུ་ལ།



296
སངས་རྒྱས་གཡུང་དྲུང་བོན་གྱི་དཔེ་ཚོགས།
གང་དང་སྦྱར་དུ་མེད། གང་དང་དབྱེ་རུ་མེད་པས། མི་སྦྱོར་མི་འབྱེད་མཉམ་པའི་ཤེས་
པའི་ཕྱིར། ཤེས་པ་རང་གི་རང་རིག་པ་ཉིད་ཀྱི་མཚན་ཉིད་ནི། མཐའ་གཉིས་དང་ཡེ་
བྲལ་ཏེ་གནས་པས། གཉིས་མེད་མཉམ་པའི་མཚན་ཉིད་འཛིན་པའོ། །རང་གི་རང་
བཞིན་སྟོང་ཤེས་པས། །རང་རིག་ཉིད་ཀྱི་མཚན་ཉིད་ནི། །ནམ་མཁའ་ཀུན་གསལ་
མཚན་ཉིད་འཛིན། །ཞེས་པ། རིག་པའི་ཡེ་ཤེས་མར་མེ་ལྟ་བུ་ལ། དེ་ལ་རང་གི་རང་
བཞིན་ཡང་ཡེ་ནས་ཡོད་པ་མ་ཡིན་པས། ཡོད་མེད་གཉིས་ཀྱི་མཐའ་ལས་འདས་ཏེ་
སྟོང་གསལ་དུ་ཤེས་པའི་ཕྱིར། ཤེས་པ་རང་གི་རང་རིག་པ་ཉིད་ནི། ནམ་མཁའ་ལྟར་
ཀུན་དག་པའི་མཚན་ཉིད་འཛིན་པའོ། །ཡེ་ནས་འདུས་མ་བྱས་ཤེས་པས། །རང་རིག་
ཉིད་ཀྱི་མཚན་ཉིད་ནི། །ཅིས་ཀྱང་མ་སྐྱེས་མཚན་ཉིད་འཛིན། །ཞེས་པ། རིག་པའི་ཡེ་
ཤེས་མར་མེ་ལྟ་བུ་སྟེ། ཡེ་མ་འབྱུང་མ་སྐྱེས་སྐྱེ་འགག་མེད་པས། རྒྱུ་རྐྱེན་ལྟ་བུ་འདུས་
པས་བྱས་པ་མ་ཡིན་པར་ཤེས་པས། ཤེས་པ་རང་གི་རིག་པ་ཉིད་ནི། རྒྱུ་རྐྱེན་ནམ་བྱ་
བརྩལ་ལྟ་བུས་སྐྱེས་པ་མ་ཡིན་པས། ཞེས་ཀྱང་མ་སྐྱེས་པའི་མཚན་ཉིད་འཛིན་
པའོ། །ཡོངས་སུ་རྒྱ་མ་ཆད་ཤེས་པས། །རང་རིག་ཉིད་ཀྱི་མཚན་ཉིད་ནི། མཁའ་ལྟར་
གསལ་བའི་མཚན་ཉིད་འཛིན། །ཞེས་པ། རིག་པའི་ཡེ་ཤེས་མར་མེ་ལྟ་བུ་སྟེ། སྣང་
བའམ་སྟོང་པའམ་ཡོད་པའམ་མེད་པའམ་རྟག་པའམ་ཆད་པའམ་ལྟ་བུ་གང་དུ་
ཡང་རྒྱུ་ཡོངས་སུ་མ་ཆད་པར་ཤེས་པས། ཤེས་པ་རང་གིས་རང་རིག་པ་ཉིད་ནི། ནམ་
མཁའ་ལྟར་གསལ་ལ་དག་པ་མཚན་མ་བྲལ་བ་རྒྱ་ཡོངས་སུ་མ་ཆད་པའི་མཚན་ཉིད་
འཛིན་པའོ།།
ད་ནི་གཡུང་དྲུང་མི་འགྱུར་བ་ཉིད་ཀྱི་ཡན་ལག་དགུའི་མཚན་ཉིད་བསྟན་



197
མཛོད་ལྷ་འགྲེལ།
ཏེ། །གཡུང་དྲུང་མི་འགྱུར་ཡན་ལག་ནི། །དགུ་ཡི་མཚན་ཉིད་བསྟན་པར་བྱ། །ཞེས་
པ། དེ་ཡང་གཉིས་ཏེ། སྤྱི་དང་རང་གིས་སོ། །སྤྱིར་ནི་གཡུང་དྲུང་གི་སེམས་ལ་འགྱུར་
བ་འགྱུར་བ་མེད་པའོ། །རང་གི་མཚན་ཉིད་ནི། དགུ་ཡི་མཚན་ཉིད་བསྟན་ཏེ། སྣང་
སྟོང་རྒོད་རྒྱང་མེད་པ་རུ། །མི་འགྱུར་གཡུང་དྲུང་མཚན་ཉིད་འཛིན། །ཞེས་པ། གཡུང་
དྲུང་གི་སེམས་སྣང་བའི་མཐའ་ལས་འདས་པས། སྣང་ངོ་ཞེས་རྒོད་དུ་མེད་ལ། གཡུང་
དྲུང་གི་སེམས་སྟོང་པའི་མཐའ་ལས་འདས་པས་སྟོང་ངོ་ཞེས་རྒྱ་ཆད་དུ་མེད་དེ། སྣང་
སྟོང་གཉིས་སུ་མེད་པས་རྒོད་རྒྱང་གཉིས་སུ་མེད་པའི་ཕྱིར། དུས་གསུམ་དུ་འགྱུར་
བ་མེད་པ་གཡུང་དྲུང་ལྟ་བུའི་མཚན་ཉིད་འཛིན་པའོ། །སྐྱེ་འགག་རྒོད་རྒྱང་མེད་པ་
རུ། །ཐིག་ལེ་གཡུང་དྲུང་མཚན་ཉིད་འཛིན། །ཞེས་པ། གཡུང་དྲུང་གི་སེམས་ལ་སྐྱེ་
བའི་མཐའ་ལས་འདས་པས། ཡོད་པ་རྒོད་དུ་མེད། གཡུང་དྲུང་གི་སེམས་ལ་འགག་
པའི་མཐའ་ལས་འདས་པས། མེད་པ་རྒྱ་ཆད་དུ་མེད། སྐྱེ་འགག་གཉིས་སུ་མེད་པས་
རྒོད་རྒྱང་གཉིས་སུ་མེད་དེ། ཐིག་མི་འཁྲུལ་ལ་ལེ་བདལ་ལ་ཁྱབ་པས། ཐིག་ལེ་གཡུང་
དྲུང་གི་མཚན་ཉིད་འཛིན་པའོ། །སྤང་ལེན་རྒོད་རྒྱང་མེད་པ་རུ། །ངེས་པའི་གཡུང་
དྲུང་མཚན་ཉིད་འཛིན། [ཞེས་པ།] །གཡུང་དྲུང་གི་སེམས་སྤང་པའི་མཐའ་ལས་
ཀྱང་འདས་པས། སྤང་པར་རྒྱ་མ་ཆད། གཡུང་དྲུང་གི་སེམས་ལེན་པའི་མཐའ་ལས་
འདས་པས། བླངས་ཏེ་རྒོད་དུ་མེད། སྤང་ལེན་གཉིས་སུ་མེད་པས་རྒོད་རྒྱུང་གཉིས་
སུ་མེད་དེ། གཉིས་མེད་ཀྱི་དོན་བདེན་ངེས་པས། དོན་ངེས་གཡུང་དྲུང་གི་མཚན་
ཉིད་འཛིན་པའོ། །འཕོ་འགྱུར་རྒོད་རྒྱང་མེད་པ་རུ། །རྒོད་པ་ཡེངས་མེད་མཚན་ཉིད་
འཛིན། །ཞེས་པ། གཡུང་དྲུང་གི་སེམས་འཕོ་བའི་མཐའ་ལས་འ
དང་གི་སེམས་འཕོ་བའི་མཐའ་ལས་འདས་པས་འཕོ་བ་རྒོད་



28
སངས་རྒྱས་གཡུང་དྲུང་བོན་གྱི་དཔེ་ཚོགས།
དུ་མེད། གཡུང་དྲུང་སེམས་འགྱུར་བའི་མཐའ་ལས་འདས་པས་འགྱུར་ཏེ་རྒྱ་ཆད་
དུ་མེད་དེ། འཕོ་འགྱུར་གཉིས་སུ་མེད་པའི་ཕྱིར། རྒོད་པ་ཡེངས་པ་མེད་པའི་མཚན་
ཉིད་འཛིན་པའོ། །ཡོད་མེད་རྒོད་རྒྱང་མེད་པ་རུ། །ཏིང་འཛིན་གཡུང་དྲུང་མཚན་
ཉིད་འཛིན། །ཞེས་པ། གཡུང་དྲུང་གི་སེམས་ཡོད་པའི་མཐའ་ལས་ཀྱང་འདས། རྒོད་
དུ་མེད། གཡུང་དྲུང་མཚན་ཉིད་འཛིན། །ཞེས་པ། གཡུང་དྲུང་གི་སེམས་མེད་པའི་
མཐའ་ལས་ཀྱང་འདས། རྒྱ་ཆད་དུ་མེད། ཡོད་མེད་གཉིས་སུ་མེད་ལ་རྒོད་རྒྱུང་གཉིས་
སུ་མེད་པས། ཏིང་རྟོགས་པའི་དོན་ལས་འཛིན་འཆོར་བ་མེད་པའི་མཚན་ཉིད་འཛིན་
པའོ། །རྟག་ཆད་རྒོད་རྒྱང་མེད་པ་རུ། །བདེན་རྟོགས་གཡུང་དྲུང་མཚན་ཉིད་འཛིན། །ཞེས་
པ། གཡུང་དྲུང་གི་སེམས་རྟག་པའི་མཐའ་ལས་འདས་པ་མི་འགྱུར་བ་རྒོད་དུ་མེད།
ཆད་པའི་མཐའ་ལས་འདས་པས་སྟོང་པར་རྒྱ་ཆད་དུ་མེད་པས། རྟག་ཆད་དང་རྒོད་
རྒྱང་གཉིས་སུ་མེད་། བདེན་པའི་བདེན་པ་ཆེན་པོ་རྟོགས་པས། བདེན་རྟོགས་གཡུང་
དྲུང་མཚན་ཉིད་འཛིན་པའོ། །འབྱུང་འཇུག་རྒོད་རྒྱང་མེད་པ་རུ། །ཡང་བརྟེན་གཡུང་
དྲུང་མཚན་ཉིད་འཛིན། །ཞེས་པ། གཡུང་དྲུང་གི་སེམས་བདེན་པ་ལས་འཇུག་པའི་
མཐའ་ལས་ཀྱང་འདས་པས། བདེན་པར་རྒོད་དུ་མེད། རྫུན་པ་ལས་བྱུང་བའི་མཐའ་
ལས་འདས་པས་རྒྱ་ཆད་དུ་མེད་དེ། འབྱུང་འཇུག་གཉིས་སུ་མེད་པས་རྒོད་རྒྱང་
གཉིས་སུ་མེད་པའི་ཕྱིར། དགོངས་པའི་བསམ་པ་ཡོངས་སུ་བརྟེན་པས། ཡང་བརྟེན་
གཡུང་དྲུང་གི་མཚན་ཉིད་འཛིན་པའོ། །ཚིག་ཚོགས་རྒོད་རྒྱང་མེད་པ་རུ། །མན་ངག་
གཡུང་དྲུང་མཚན་ཉིད་འཛིན། །ཞེས་པ། གཡུང་དྲུང་གི་སེམས་ཚིགས་སུ་བརྗོད་དུ་
མེད་པའི་མཐའ་ལས་ཀྱང་འདས་པས། ཡོད་པར་རྒོད་དུ་ཡོད་པ་མ་ཡིན། བརྗོད་དུ་



མཛོད་ལྷ་འགྲེལ།
19
མེད་པའི་མཐའ་ལས་འདས་པས་མེད་པར་རྒྱ་ཆད་པ་ཡང་མ་ཡིན་པས། བརྗོད་དུ་
མེད་པར་རྒྱ་ཆད་དུ་ཡང་མེད་དེ། བརྗོད་པ་དང་མི་བརྗོད་ཀྱི་མུ་མེད་པས་རྒོད་རྒྱུང་
གཉིས་སུ་མེད་པའི་ཕྱིར། མན་ངག་ཐུགས་ཀྱི་
ཀྱི་དཀྱིལ་ན་གནས་པ་ངག་ཏུ་བརྗོད་དུ་
ཡོད་པར་ཤེས་པས། མན་ངག་གཡུང་དྲུང་མཚན་ཉིད་འཛིན་པའོ། །ཆགས་འཛིན་
རྒོད་རྒྱུང་མེད་པ་རུ། །མཉམ་བཞག་གཡུང་དྲུང་མཚན་ཉིད་འཛིན། །ཞེས་པ། གཡུང་
དྲུང་མི་འགྱུར་བའི་སེམས་ནི། ཡོད་པའམ་བདེན་པའམ་ལེགས་པའམ་ཡོན་ཏན་པའི་
རྣམ་པ་མཐའ་ལས་ཀྱང་འདས་པས། དགེ་བར་རྒོད་དུ་ཡང་མེད། མེད་པའམ་སྟོང་
པའམ་ལོག་འཁྲུལ་ལམ་སྐྱོན་གྱི་མཐའ་ལས་ཀྱང་འདས་པས། སྡིག་པ་ཡང་རྒྱ་ཆད་དུ་
མེད་པས། མཐའ་གཉིས་མཉམ་བཞག་བདེན་པ་ཆེན་པོའི་རང་བཞིན་དུ་རྟོགས་པས།
མཉམ་བཞག་གཡུང་དྲུང་མི་འགྱུར་བའི་མཚན་ཉིད་འཛིན་པའོ།།
ད་ནི་གཤེན་རབ་ཀྱི་བདེན་པ་བཞིའི་མཚན་ཉིད་བསྟན་ཏེ། གཤེན་རབ་ཀྱི་
བདེན་པ་སྟེ། བཞིའི་མཚན་ཉིད་བསྟན་པར་བྱ། །ཞེས་པ། དེ་ཡང་གཉིས་ཏེ། སྤྱི་
དང་རང་གིས་སོ། །སྤྱིའི་མཚན་ཉིད་ནི། དུས་གསུམ་གྱི་གཤེན་རབ་རྣམས་ཀྱི་
བདེན་པའོ། །རང་གི་མཚན་ཉིད་བཞི་སྟེ། དོན་ནི་དམ་པར་གསུངས་པའི། །གཤེན་
རབ་བདེན་པའི་མཚན་ཉིད་ནི། །མཉམ་ཉིད་མ་བཅོས་མཚན་ཉིད་འཛིན། །ཞེས་པ།
བདེན་པ་བདེན་པ་ལ་གཉིས་ཏེ། ཀུན་རྫོབ་ནི་དྲང་དོན་དུ་བདེན་པ་དང་། དོན་དམ་
ནི་ངེས་དོན་བདེན་ནོ། །གཉིས་མེད་གཅིག་པར་ཤེས་པ་ནི་བདེན་པའི་ཡང་བདེན་
པ་སྟེ། ཡང་དག་པའི་བདེན་པར་གསུངས་པའོ། །གཤེན་རབ་ནི་མ་གཡོས་པའི་ངང་
ལས་མ་བཅོས་པའི་ཡེ་ཤེས་ཤར་ནས། འགྲོ་བ་འདྲེན་པའི་དབང་དུ་གྱུར་པས་གཤེན་



300
སངས་རྒྱས་གཡུང་དྲུང་བོན་གྱི་དཔེ་ཚོགས།
རབ་བོ། །ཅི་གསུངས་བདེན་པའི་མཚན་ཉིད་དང་ལྡན་པ་ནི། ཐམས་ཅད་མི་མཉམ་
པ་ཡེ་ནས་མེད་པས། མཉམ་ཉིད་མ་བཅོས་པ་ནི་མཚན་ཉིད་པའོ། །གཤེན་ལ་ཕེབས་
པའི་བར་གསུངས་པའི། གཤེན་རབ་བདེན་པའི་མཚན་ཉིད་ནི། །རྡེང་༼གདེང༽
ཆེན་མི་འགྱུར་མཚན་ཉིད་འཛིན། །ཞེས་པ། ཀུན་རྫོབ་མཚན་མའི་བདེན་པས་བཀྲིད་
དྲང་གིས་དོན་ཐམས་ཅད་གཏན་ལ་ཕེབས། དོན་དམ་པའི་བདེན་པས་དོན་ཐམས་
ཅད་གཏན་ལ་ཕེབས་པའོ། །གཤེན་ནི་དྲང་དོན་ངེས་དོན་གཉིས་མཁྱེན་པའི་གཤེན།
བདེན་དོན་
དོན་གཉིས་སུ་མེད་པའི་མཚན་ཉིད་རབ་ཏུ་གྱུར་པས་གཤེན་པོའོ། །རྡེང་
༼གདེང༽ཆེན་བདེན་པ་གཉིས་དང་། བདེན་པ་གཉིས་སུ་མེད་པར་གཏན་ལ་ཕེབས་
ནས། ཐུགས་རྗེ་ཡེ་ཤེས་རྡེང་༼གདེང༽དང་ལྡན་པས་རྡེང༼གདེང༽། ཆེ་བ་གོང་ན་
མེད་པས་ཆེན་ནོ། །དེ་ལ་འགྱུར་ལྡོག་མེད་པས། དེང་༼གདེང༽ཆེན་མི་འགྱུར་བའི་
མཚན་ཉིད་འཛིན་པའོ། །བཀའ་ནི་ཚད་མར་གསུངས་པ་ཡི། །གཤེན་རབ་བདེན་པའི་
མཚན་ཉིད་ནི། །མ་བཅོས་མ་བསླད་མཚན་ཉིད་འཛིན། །ཞེས་པ། གསུམ་སྟེ་ཐུགས་
རྗེ་ཆེན་པོ་བྱིན་རླབས་ཀྱིས་བཤད་པའི་བཀའ། ཏིང་ངེ་འཛིན་རིག་པས་བསྟན་པའི་
བཀའ་དང་། ཚིགས་སུ་བཤད་པའི་བཀའ་གསུམ་མོ། །ཐུགས་རྗེ་བསྟན་ཞིང་བཤད་
པ་ནི། བོན་ཉིད་ཀྱི་དབྱིངས་ནས་བོན་གྱི་སྐུ་ཀུན་ཏུ་བཟང་པོས། གཤེན་ལྷ་ཡབ་ཡུམ་
ལ་ཐུགས་རྗེ་ཆེན་པོ་བྱིན་རླབས་ཀྱིས་བསྟན་ཏེ་བཤད་པའོ། །ཚད་མེད་འོད་ལྡན་
ཡབ་ཡུམ་སྲས་དང་གསུམ་ལ་བཤད་པའོ། །ཚིགས་སུ་བཅད་པ་ནི། ཅིར་ཡང་སྤྲུལ་
པའི་སྐུར་སྟོན་པ་གཤེན་རབ་སྤྲུལ་ནས། གནས་བརྒྱད་དུ་འཁོར་ཞུ་བ་པོ་བརྒྱད་ལ།
ཁམས་བརྒྱད་གཏན་ལ་ཕབ་ནས་བསྟན་ཅིང་བཤད་པའོ། །དེ་བས་ན་། ཐུགས་རྗེ་ཆེན་



མཛོད་ལྷ་འགྲེལ།
30
པོའི་བཤད་པ་དང་། ཏིང་འཛིན་རིག་པའི་བཤད་པ་དང་། ཞལ་ནས་གསུངས་པའི་
བཀའ་དང་གསུམ་མོ། །དེ་ལྟར་ཚད་དང་གཏན་ལ་ཕབ་ནས་གསུངས་པས་གསུངས་
པའོ། །གཤེན་རབ་གསུམ་ཡང་བདེན་ལ། བཀའ་གསུམ་ཡང་བདེན་པས། བདེན་པའི་
མཚན་ཉིད་དེ། དེ་དག་ལ་གང་འཆལ་འཁྲུལ་ཅན་གྱིས། མ་བཅོས་མ་བསླད་པས།
མ་བཅོས་མ་བསླད་པའི་མཚན་ཉིད་འཛིན་པའོ། །ཡང་དག་བདེན་པར་གསུངས་
པ་ཡི། །གཤེན་རབ་བདེན་པའི་མཚན་ཉིད་ནི། །བསླུ་བར་མི་འགྱུར་མཚན་ཉིད་
འཛིན། །ཞེས་པ། ཡང་དག་པ་ནི། གང་གིས་བདེན་པ་གསུམ་པོ་ཡང་དག་པ་སྟེ། དེ་
དག་ལས་ཀྱང་བདེན་པའི་ཡང་བདེན་པར་ཡང་དག་པར་གསུངས་པ་ནི། ཡང་དག་
པར་ངེས་པའི་བདེན་པ་སྟེ། གཤེན་རབ་ཀྱང་ཐུགས་ཉིད་ཡང་དག་པའི་གཤེན་རབ་
ཀྱི་བདེན་པ་ངེས་པའི་མཚན་ཉིད་ནི། སངས་རྒྱས་སེམས་ཅན་གྱི་དོན་བསླུ་བར་མི་
འགྱུར་བའི་མཚན་ཉིད་འཛིན་པའོ།།
ད་ནི་སོ་སོ་ཡང་དག་པའི་རིག་པ་བཞིའི་མཚན་ཉིད་བསྟན་པར་བྱ་སྟེ། སོ་སོ་
ཡང་དག་པའི་རིག་པ་བཞིའི་མཚན་ཉིད་བསྟན་པར་བྱ། །ཞེས་པ། དེ་ལ་ཡང་གཉིས་
ཏེ། སྤྱི་དང་རང་གི་གཉིས་སོ། །སྤྱི་ནི་ཡང་དག་པའི་ཡེ་ཤེས་སོ། །རང་གི་མཚན་ཉིད་
ནི། སྤྱི་དང་རང་གི་མཚན་ཉིད་དོ། །མ་འདྲེས་སོ་སོར་རྟོགས་པ་ལས། །ཡོན་ཏན་
ཀུན་འབྱུང་མཚན་ཉིད་ནི། །མཉམ་ལ་མ་འདྲེས་མཚན་ཉིད་འཛིན། །ཞེས་པ། སྤྱི་ཡི་
མཚན་ཉིད་ནམ་མཁའ་ལྟ་བུ་སྟེ། རང་གི་མཚན་ཉིད་ནི། འབྱུང་བ་ལ་སོགས་རང་
རང་གི་མཚན་ཉིད་མེ་ཚ་ལ་སོགས་པའོ། །སྤྱི་ཡི་མཚན་ཉིད་ནི་གཡུང་དྲུང་གི་སེམས་
ཏེ། རང་རང་གི་མཚན་ཉིད་ནི་གཟུགས་སུ་རུང་བའི་ཕྱིར་ན་གཟུགས་དང་། རྣམ་པ་



302
སངས་རྒྱས་གཡུང་དྲུང་བོན་གྱི་དཔེ་ཚོགས།
གང་མྱོང་ཞིང་ཚོར་བ་ལ་སོགས་ཕུང་པོ་ཁམས་དང་སྐྱེ་མཆེད་འཁོར་བའི་མཚན་
ཉིད་དོ། །སྤྱིའི་མཚན་ཉིད་ནི་སེམས་ཀྱི་སེམས་ཉིད་ཀྱི་ཤེས་རབ་སྟེ། རང་རང་གི་
མཚན་ཉིད་ནི། མྱ་ངན་ལས་འདས་ཏེ། སྦྱིན་པ་བླ་ན་མེད་པ་ཡང་དག་པའི་འབྲས་བུ་
ལ་ཐུག་པའོ། །མ་འདྲེས་པ་ནི་མི་འདྲ་བའི་རྣམ་པ་སྟེ། སོ་སོ་ནི་བྱེ་བྲག་སོ་སོར་རྟོགས་
པའོ། །ཡོན་ཏན་ཀུན་འབྱུང་བ་ནི། འཁོར་བའི་མཚན་ཉིད་ཤེས་པ་ནི། སྡུག་བསྔལ་
ཉོན་མོངས་ཀྱི་མཚན་ཉིད་ཤེས་པ་སྟེ། སྦྱང་རྒྱུའོ། །མྱ་ངན་ལས་འདས་པའི་མཚན་
ཉིད་ཤེས་པ་ནི། ཡེ་ཤེས་ཀྱི་ཤེས་རབ་སྟེ། ཐོབ་པར་བྱ་བའོ། །དེས་ན་དེ་གཉིས་རྟོགས་
ན་རང་བཞིན་གཅིག་སྟེ། འཁོར་བ་འཁོར་བར་ཤེས་པས། མྱ་ངན་ལས་འདས་པ་མྱ་
ངན་ལས་འདས་པར་ཤེས་པའོ། །དེ་ཅིའི་ཕྱིར་ཞེ་ན། དེ་འཁོར་བ་ལས་མྱ་ངན་ལོག་
གཅིག་ན་མེད་ལ། མྱ་ངན་ལས་འདས་པ་ལས་ཀྱང་འཁོར་བ་ལོག་གཅིག་ན་མེད་
པའི་ཕྱིར། འཁོར་བའི་མཚན་ཉིད་ཁོ་ན་མྱ་ངན་ལས་འདས་པའི་མཚན་ཉིད་དངོས་
སུ་ཡིན་པས། ཡོན་ཏན་ནི་མྱ་ངན་ལས་འདས་པ། འཁོར་བ་ལས་བྱུང་པ། ཡོན་ཏན་
ནས་འབྱུང་བའི་མཚན་ཉིད་དེ་ལྟ་བུ། དེ་དང་དེའི་མཚན་ཉིད། མཉམ་ལ་མ་འདྲེས་
ངོ་༼བོ༽གཅིག་པའི་མཚན་ཉིད་འཛིན་པའོ། །ལམ་གྱི་རྣམ་པ་ཐམས་ཅད་ཀྱིས། །མ་
འདྲེས་རྟོག་པའི་མཚན་ཉིད་ནི། །མི་འཇུག་ཞུགས་པའི་མཚན་ཉིད་འཛིན། །ཞེས་པ།
སྤྱིར་ལམ་ལ་རྣམ་པ་བཞི་སྟེ། གཤེན་ལམ་དཀར་པོ་བག་ཆགས་མེད་པའི་ལམ་དང་།
རིང་པོ་རྒྱུན་དུ་ཞུགས་པའི་ལམ་དང་། དྲང་པོ་འཁོར་བ་མེད་པའི་ལམ་དང་། དབུ་
མ་མཐའ་རུ་ཕྱིན་པའི་ལམ་མོ། གཤེན་ལམ་དཀར་པོ་ལ་དང་པོ་འཇུག་པའི་ལམ་སྟེ།
སྡིག་སྒྲིབ་རྣམ་པ་ཀུན་བྱང་ཞིང་དག་པར་བྱའོ། །གཤེན་ལམ་རིང་པོ་ཐུགས་རྗེ་རྒྱུན་



མཛོད་ལྷ་འགྲེལ།
303
དུ་ཞུགས་པའི་ལམ་སྟེ། རྒྱུན་ཏུ་ཕྱག་རྒྱ་བཅའ་བ་དང་། སྙིང་པོ་བརྗོད་པ་དང་ཏིང་
འཛིན་བསམ་པར་བྱ་བའི་ལམ་མོ། །གཤེན་ལམ་དྲང་པོ་ནི་འཁོར་བ་མེད་པའི་ལམ་
མོ། །བདེན་དོན་རྟོགས་པར་བྱས་ཏེ་སྒོམ་སྒྲུབ་བྱས་པས། ཕྱིར་མི་འཁོར་བའོ། །གཤེན་
ལམ་དབུ་མ་མཐའ་རུ་ཕྱིན་པའི་ལམ་སྟེ། ཡེ་རྟོགས་ཆེན་པོའི་ངང་ལས་མི་གཡོ་བར་
ཤེས་པས། མ་བགྲོད་འོག་མིན་གྱི་གནས་ཡེ་བཞུགས་ཆེན་པོའོ། །དེ་ལྟར་དུ་ལམ་གྱི་
རྣམ་པ་ལ་འཇུག་པ་དང་སྤྱོད་པ་རྣམས་མ་འདྲེས་སོ་སོར་རྟོགས་པའི་མཚན་ཉིད་ཤེས་
པས། མཐའི་འབྲས་བུ་ནི་མི་འཇུག་མེད་དེ། ཡེ་གནས་ཆེན་པོའི་མཚན་ཉིད་འཛིན་
པ་ཡིན་ནོ། །གནས་ཀྱི་ཁྱད་པར་སོ་སོ་རུ། །ཡང་དག་རིག་པའི་མཚན་ཉིད་ནི། །མི་
མཉམ་མཉམ་པའི་མཚན་ཉིད་འཛིན། །ཞེས་པ། གནས་ནི་སྤྱིར་གཉིས་ཏེ། འཁོར་བ་
སྡུག་བསྔལ་གྱི་གནས་དང་། འདས་པ་ཡེ་ཤེས་ཀྱི་གནས་སོ། །འཁོར་བའི་གནས་ལ་
ཡང་གསུམ་སྟེ། ཁམས་གསུམ་ལ་ས་དགུའི་གནས་སོ། །འདས་ཀྱི་གནས་ཀྱང་གཉིས་
ཏེ། གཡུང་དྲུང་ཐེག་པའི་ས་དང་། བོན་ཉིད་བདེ་ཆེན་གྱི་གནས་སོ། །འདས་མ་འདས་
ཀྱི་བར་ན་གནས་པ་ནི། གཙུག་ཕུད་ཐོབ་པའི་གཤེན་བཞིའི་གནས་སོ། །དེ་བཞིན་དུ་
གནས་ཀྱི་ཁྱད་པར་སོ་སོར་རྟོགས་པ་སྟེ། ཡང་དག་རིག་པ་མ་རྟོགས་པའི་མཚན་ཉིད་
ནི། མི་འདྲ་མི་མཉམ་པ་དེ་དག་ཀུན་ཡང་མ་རྟོགས་ན་མི་མཉམ་སྟེ། རིག་ཅིང་རྟོགས་
པ་ལ་ནི། ཡེ་མཉམ་ཆེན་པོའི་མཚན་ཉིད་འཛིན་པའོ། །དགེ་སྡིག་འབྲས་བུ་མ་འདྲེས་
པའི། །སོ་སོར་རིག་པའི་མཚན་ཉིད་ནི། །མི་བདེ་བདེ་བའི་མཚན་ཉིད་འཛིན། །ཞེས་
པ། དགེ་བ་ནི་རྣམ་པ་བཅུ་སྟེ། ལུས་ལ་གསུམ་ངག་ལ་བཞི་ཡིད་ལ་གསུམ་སྟེ་བཅུ་རུ་
སྤྱོད་ལ། སྡིག་པ་ཡང་བཅུ་སྟེ། ལུས་ལ་གསུམ་སྟེ་ངག་ལ་བཞི་ཡིད་ལ་གསུམ་སྟེ་བཅུ་



30
སངས་རྒྱས་གཡུང་དྲུང་བོན་གྱི་དཔེ་ཚོགས།
པོ་སྤང་བའོ། །རྒྱུ་འབྲས་མི་བསླུ་བ་ནི་རང་རང་གིས་མཚོན་ཏེ། རྒྱུ་དགེ་བའི་རྣམ་པ་
སྤྱད་པས། འབྲས་བུ་མཐོ་རིས་ཀྱི་རྣམ་པ་ཐོབ་ལ། རྒྱུ་སྡིག་སྒྲིབ་རྣམ་པ་སྤྱད་ནས། སྨིན་
པའི་འབྲས་བུའི་རྣམ་པ་ངན་སོང་གསུམ་དུ་སྐྱེའོ། །དེ་ལྟར་བས་ནི་རྣམ་པ་དེའི་རྣམ་
པར་སྨིན་པ་རྟོགས་པ་ནི་འདྲེས་པ་སྟེ། མ་འདྲེས་པ་སོ་སོ་རིག་པའི་མཚན་ཉིད་ནི།
མི་བདེ་བ་རྒྱུ་ངན་པའི་འབྲས་བུ་སྡུག་བསྔལ། མི་བདེ་བ་༼བདེ་བའི༽རྒྱུ་དགེ་བའི་
འབྲས་བུ་བདེ་སྐྱིད་ཐོབ་པའི་མཚན་ཉིད་འཛིན་པའོ།།
ད་ནི་མི་བསྙེལ་བ་བདུན་གྱི་མཚན་ཉིད་བསྟན་ཏེ། མི་བསྙེལ་གཟུངས་ཐོབ་
མཚན་ཉིད་ནི། །བདུན་གྱི་མཚན་ཉིད་བསྟན་པར་བྱ། །ཞེས་པ། དེ་ཡང་གཉིས་ཏེ། སྤྱི་
དང་རང་གིས་སོ། སྤྱི་ནི་ཐམས་ཅད་ལ་མི་བསྙེལ་བའི་གཟུངས་ཐོབ་པའི་གཤེན་རབ་
སྟེ། མི་བསྙེལ་བའི་གཟུངས་ཐོབ་པའོ། །རང་གི་མཚན་ཉིད་ནི། རྣམ་པ་བདུན་གྱི་
མཚན་ཉིད་བསྟན་པར་བྱ་སྟེ། ཡེངས་པ་མེད་པའི་སྤྱན་ལྡན་པས། །མི་བསྙེལ་གཟུངས་
ཐོབ་མཚན་ཉིད་ནི། །འགྱུར་མེད་གཟིགས་པའི་མཚན་ཉིད་འཛིན། །ཞེས་པ། སེམས་
ཅན་ནམ་འཁྲུལ་པ་ཅན་རྣམས་ནི་ཡེངས་པ་ཅན་ཏེ། ཐམས་ཅད་མཁྱེན་པའམ་སངས་
རྒྱས་རྣམས་ནི། ཡེངས་པ་མི་མངའ་བའི་སྤྱན་དང་ལྡན་པའོ། །ཅིའི་ཕྱིར་ཞེ་ན། ཡེ་
ནས་ཡེ་ཤེས་དང་ལྡན་པའི་ཡེ་ཤེས་ཀྱི་སྤྱན་ལ་ཡེངས་འཁྲུལ་མི་མངའ་འོ། །མཚན་
ཉིད་ཅི་ལྟར་ཞིག་ཅེ་ན། མི་འཁོར་བའི་གཟུངས་ཐོབ་པས་མི་བསྙེལ་བ་སྟེ། འགྱུར་བ་
མེད་པ་བོན་དབྱིངས་ལ་ཡེ་ནས་གཟིགས་པའི་མཚན་ཉིད་འཛིན་པའོ། །མ་སྒྲིབ་རིག་
པ་རང་ཤར་བས། །མི་བསྙེལ་གཟུངས་ཐོབ་མཚན་ཉིད་ནི། །མ་རྟོགས་གསལ་རྟོགས་
མཚན་ཉིད་འཛིན། །ཞེས་པ། དེ་བཞིན་དུ་སེམས་ཅན་ནམ་འཁྲུལ་པ་ཅན་ནི་སྒྲིབ་པ་



མཛོད་ལྷ་འགྲེལ།
305
ཅན་ཏེ། སངས་རྒྱས་ཐམས་ཅད་མཁྱེན་པ་ནི། སྒྲིབ་པ་ཡེ་མི་མངའ་བས་རིག་པ་རང་
ལ་ཤར་བའོ། །དེ་ལྟར་ཤར་བས་འཆོར་བ་མེད་པའི་གཟུངས་ཐོབ་པས། མི་བསྙེལ་མི་
སྒྲིབ་པའི་རང་བཞིན་ཅན་ཏེ། དེ་ལ་རྨོངས་པ་ཡེ་མི་མངའ་མཚན་ཉིད་འཛིན་པའོ། །མ་
བཅོས་ཡེ་ཤེས་རང་གསལ་བས། །མི་བསྙེལ་གཟུངས་ཐོབ་མཚན་ཉིད་ནི། །གསལ་ལ་
མ་འགག་མཚན་ཉིད་འཛིན། །ཞེས་པ། དེ་བཞིན་དུ་སེམས་ཅན་ནམ་འཁྲུལ་པ་ཅན་
ནི། སངས་རྒྱས་ཐམས་ཅད་མཁྱེན་པ་ནི་ཡེ་ནས་མ་བཅོས་པའི་ཡེ་ཤེས་ཉིད་ལ་གསལ་
བའོ། །ཅི་ཕྱིར་ཞེ་ན་། མི་བསྙེལ་བའི་འཆོར་བ་མེད་པའི་རང་བཞིན་ཅན་ཡིན་པས།
རྣམ་པ་གང་ལ་ཡང་གསལ་ལ་རང་བཞིན་ཡེ་ནས་མེད་པའི་མཚན་ཉིད་འཛིན་
པའོ། །མི་གཡོ་དགོངས་པ་སྤྱིར་ཁྱབ་པས། །མི་བསྙེལ་གཟུངས་ཐོབ་མཚན་ཉིད་
ནི། །ངང་ལ་གནས་པའི་མཚན་ཉིད་འཛིན། །ཞེས་པ། སེམས་ཅན་ནམ་འཁྲུལ་པ་
ཅན་ནི་བསམ་པ་གཡོ་བ་ཅན་ཏེ། སངས་རྒྱས་ཐམས་ཅད་མཁྱེན་པ་ནི། གཡོ་བ་ཡེ་
ནས་མེད་པའི་དགོངས་པ་ནམ་མཁའ་ལྟར་སྤྱིར་ཁྱབ་པར་མཁྱེན་པའོ། །ཅིའི་ཕྱིར་
ཞེ་ན། ཡེ་ཤེས་ཆེན་པོ་དང་ལྡན་པས། བསྙེལ་བརྗེད་མི་མངའ་བའི་གཟུངས་འཆོར་
བ་མེད་པའི་རང་བཞིན་ཡིན་པས། བོན་ཉིད་ཀྱི་ངང་ལས་སེམས་ཉིད་ཀྱི་རང་བཞིན་
གནས་པའི་མཚན་ཉིད་འཛིན་པའོ། །མི་འཁྲུལ་ཤེས་རབ་བྱ་བར་འགྱུར་པས། །མི་
བསྙེལ་གཟུངས་ཐོབ་མཚན་ཉིད་ནི། །ཐམས་ཅད་མཁྱེན་རྟོགས་མཚན་ཉིད་འཛིན། །ཞེས་
པ། དེ་བཞིན་སེམས་འཁྲུལ་པ་ཅན་ནི་མ་འཁྲུལ་པ་མི་ཤེས་པ་སྟེ། སངས་རྒྱས་ཐམས་
ཅད་མཁྱེན་པ་ནི་འཁྲུལ་པ་མེད་པའི་ཤེས་རབ་ཆེན་པོ་དང་ཡེ་ནས་ལྡན་ནོ། །ཅིའི་
ཕྱིར་ཞེ་ན། ཡེ་རྟོགས་སོ་ཤེས་རབ་དང་ལྡན་པས། བསྙེལ་བརྗེད་མི་མངའ་བའི་



306
སངས་རྒྱས་གཡུང་དྲུང་བོན་གྱི་དཔེ་ཚོགས།
གཟུངས་འཆོར་བ་མེད་པའི་རང་བཞིན་ཅན་དུ་ཡིན་པས། ཐམས་ཅད་མ་ལུས་པའི་
དོན་མཁྱེན་པ་རྟོགས་པའི་མཚན་ཉིད་འཛིན་པའོ། །རྣམ་པར་མི་རྟོག་ལྟ་བ་ཡིས། །མི་
བསྙེལ་གཟུངས་ཐོབ་མཚན་ཉིད་ནི། །མ་རྟོགས་རྟོགས་པའི་མཚན་ཉིད་འཛིན། །ཞེས་
པ། དེ་བཞིན་དུ་སེམས་ཅན་འཁྲུལ་བ་ཅན་ནི། རྣམ་རྟོག་འཁྲུལ་པ་ཅན་ནི། སངས་
རྒྱས་ཐམས་ཅད་མཁྱེན་པ་ནི། རྟོགས་པའི་ལྟ་བ་མི་མངའ་བའི་ལྟ་བ་ཅན་ནོ། །ཅིའི་
ཕྱིར་ཞེ་ན། ཡེ་རྟོགས་ཆེན་པོའི་ལྟ་བ་དང་ལྡན་ནས། བསྙེལ་བརྗེད་མི་མངའ་བའི་
གཟུངས་འབྲལ་བ་མེད་པའི་རང་བཞིན་དུ་བཞུགས་པས། རྟོག་པའི་རྣམ་པ་མ་རྟོགས་
པས། ཡེ་རྟོགས་ཆེན་པོའི་མཚན་ཉིད་འཛིན་པའོ། །མི་འགྱུར་འབྲས་བུ་གསལ་རྟོགས་
པས། །མི་བསྙེལ་གཟུངས་ཐོབ་མཚན་ཉིད་ནི། །ཉིད་ལས་མ་བཅོས་མཚན་
འཛིན། །ཞེས་པ། སེམས་ཅན་འཁྲུལ་པ་ཅན་རྣམས་ནི། འགྱུར་ལྡོག་ཅན་ཏེ། སངས་
རྒྱས་ཐམས་ཅད་མཁྱེན་པ་ནི། འགྱུར་བ་ཡེ་མི་མངའ་བའི་འབྲས་བུ་གསལ་བར་
རྟོགས་པའོ། །ཅིའི་ཕྱིར་ཞེ་ན། ཡེ་ནས་ཡེ་གྲུབ་ཆེན་པོ་དང་ལྡན་པའི་རང་བཞིན་དུ་
བཞུགས་པས། ཅིར་སྣང་ཅིར་སྲིད་ཐམས་ཅད་ཀྱི་འབྲས་བུ་སངས་རྒྱས་ཉིད་ལས་མ་
བཅོས་པར་བཞུགས་པས། ཉིད་ལ་མ་བཅོས་པའི་མཚན་ཉིད་འཛིན་པ་ཡིན་ནོ། །ཕྱི་
རབས་གཤེན་རབས་རྣམས་ཀྱང་དེའི་རྗེས་སུ་འབྲང་བར་བྱའོ།།
ད་ནི་མཐར་གྱིས་སྙོམས་པར་འཇུག་པ་དགུའི་མཚན་ཉིད་བསྟན་ཏེ། མཐར་
གྱིས་སྙོམས་པར་འཇུག་པ་ནི། །དགུ་ཡི་མཚན་ཉིད་བསྟན་པར་བྱ། །ཞེས་པ། དེ་ལ་
ཡང་གཉིས་ཏེ། སྤྱི་དང་རང་གི་གཉིས་སོ། །སྤྱིར་ནི་མཐའ་ལས་སྙོམས་པའི་ངང་ལ་
འཇུག་གནས་པའོ། །རང་གི་རྣམ་པ་དགུའི་མཚན་ཉིད་དེ། རྣམ་པ་མི་རྟོག་ལྟ་བ་



མཛོད་ལྷ་འགྲེལ།
307
ལ། མཐར་གྱི་སྙོམས་འཇུག་མཚན་ཉིད་ནི། །ཐམས་ཅད་སེམས་འདུལ་མཚན་ཉིད་
འཛིན། །ཞེས་པ། སེམས་ཅན་ནམ་རྟོག་འཁྲུལ་ཅན་རྣམས་ནི། འཁྲུལ་རྟོག་གི་རྣམ་
པ་ཅན་ཏེ། སངས་རྒྱས་ཐམས་ཅད་མཁྱེན་པ་ནི། ཡེ་ནས་རྟོག་པ་མི་མངའ་བའི་ལྟ་
བའི་ངང་ལ་བཞུགས་པའོ། །ཅིའི་ཕྱིར་ཞེ་ན། རྟོག་པའི་རྣམ་པ་མ་སྤངས་མ་བླངས་
རང་བཞིན་གྱིས་དེ་བཞིན་ཉིད་དུ་རྟོགས་ཏེ། མཐའ་ལ་རང་བཞིན་གྱིས་སྙོམས་པར་
ཞུགས་པས། ཐམས་ཅད་དམ་ཀུན་ཡང་སེམས་
ཡང་སེམས་ཉིད་ཀྱི་ངང་དུ་གནས་པའི་མཚན་
ཉིད་འཛིན་པའོ། །མི་འགྱུར་མི་རྟོག་བསམ་གཏན་ལ། །མཐར་གྱིས་སྙོམས་འཇུག་
མཚན་ཉིད་ནི། །འགྱུར་མེད་བརྟན་པའི་མཚན་ཉིད་འཛིན། །ཞེས་པ། དེ་བཞིན་དུ་
སེམས་ཅན་འཁྲུལ་ནོར་ཅན་ནི། འགྱུར་ལྡོག་ཅན་ཏེ། སེམས་ཐམས་ཅད་མཁྱེན་པ་
དགོངས་པ་འགྱུར་ལྡོག་མེད་པར་བརྟན་པའོ། །ཅིའི་ཕྱིར་ཞེ་ན། ཡེ་རྟོགས་ཆེན་
པོའི་བསམ་པ་འགྱུར་ལྡོག་གིས་རྣམ་པ་ཡེ་ནས་དག་སྟེ། མི་འགྱུར་མི་ལྡོག་མཐའ་
ལ་གནས་པར་བཞུགས་པས། མཐར་གྱིས་སྙོམས་པའི་བསམ་པ་མི་འགྱུར་བརྟན་
པར་གནས་པས། མི་འགྱུར་བརྟན་པའི་མཚན་ཉིད་རང་བཞིན་དུ་འཛིན་པའོ། །མི་
འཁྲུལ་མི་འཚོར་བདེན་པ་ལ། །མཐར་གྱིས་སྙོམས་འཇུག་མཚན་ཉིད་ནི། །དོན་ལ་
ཡོངས་འདུས་མཚན་ཉིད་འཛིན། །ཞེས་པ། དེ་བཞིན་དུ་སེམས་འཁྲུལ་ནོར་ཅན་ནི།
བསམ་པ་འཆལ་པ་སྟེ། སངས་རྒྱས་ཐམས་ཅད་མཁྱེན་པ་ནི་བདེན་པ་མི་འཁྲུལ་
མི་འཆོལ་པའོ། །ཅིའི་ཕྱིར་ཞེ་ན། ཡེ་ནས་སེམས་ཉིད་བདེ་བ་ཆེན་པོའི་དོན་དང་
ལྡན་པས། འཁྲུལ་ཅིང་འཆོལ་བ་མི་མངའ་བའི་རང་བཞིན་གྱིས་ངང་ལ་བཞུགས་
པས། དོན་ཐམས་ཅད་ཀུན་ཡང་བདེ་བ་ཆེན་པོའི་ངང་ལ་གནས་པའི་ཕྱིར། དོན་



308
སངས་རྒྱས་གཡུང་དྲུང་བོན་གྱི་དཔེ་ཚོགས།
ཐམས་ཅད་ཡོངས་སུ་འདུས་པའི་མཚན་ཉིད་འཛིན་པའོ། །ཐབས་ཀྱི་མ་ཆགས་
སྤྱོད་པ་ལ། །མཐར་གྱི་སྙོམས་འཇུག་མཚན་ཉིད་ནི། །ཀུན་སྤངས་དག་པའི་མཚན་
ཉིད་འཛིན། །ཞེས་པ། དེ་བཞིན་དུ་སེམས་ཅན་འཁྲུལ་ནོར་ཅན་ནི། ཆགས་པ་ཅན་
ཏེ། སངས་རྒྱས་ཐམས་ཅད་མཁྱེན་པ་ནི། ཐབས་ཀྱི་ཡེ་ནས་མ་ཆགས་པའི་སྤྱོད་པ་ལ་
གནས་སོ། །ཅིའི་ཕྱིར་ཞེ་ན། ཡེ་ནས་ཆགས་པའི་སེམས་ཀྱིས་རྣམ་པར་དག་པས་
ཅི་ལ་ཡང་མ་ཆགས་པའོ། །དེའི་ཕྱིར་ཆགས་མེད་རྣམ་པར་དག་པ་ལ། མཐར་གྱིས་
སྙོམས་པར་འཇུག་པའི་རང་བཞིན་དུ་གནས་པས། ཀུན་ཡང་མ་སྤངས་མ་བླངས་
པའི་རང་བཞིན་གྱིས་དེ་བཞིན་དུ་བཞུགས་པ་ལ། ཀུན་སྤངས་དག་པའི་མཚན་ཉིད་
དུ་འཛིན་པའོ། །ལྷུན་གྱིས་གྲུབ་པའི་འཕྲིན་ལས་ལ། །མཐར་གྱིས་སྙོམས་པར་འཇུག་
པ་ནི། །མི་གཡོ་མི་རྩོལ་མཚན་ཉིད་འཛིན། །ཞེས་པ། དེ་བཞིན་དུ་སེམས་ཅན་ནོར་
འཁྲུལ་ནི། བྱ་བརྩལ་ཅན་དེ། སངས་རྒྱས་ཐམས་ཅད་མཁྱེན་པ་ནི། ལྷུན་གྲུབ་ཆེན་
པོའི་འཕྲིན་ལས་ལ་གནས་སོ། །ཅི་ཕྱིར་ཞེ་ན། ཡེ་ནས་མ་བརྩལ་བརྩོལ་བ་མེད་པར་
བྱ་བ་ཐམས་ཅད་ལྷུན་གྱི་གྲུབ་པར་གནས་སོ། །དེ་ལྟའི་ཕྱིར་བརྩོལ་མེད་ལྷུན་གྱིས་
གྲུབ་པའི་འཕྲིན་ལས་ལ། མཐར་གྱིས་སྙོམས་པར་འཇུག་པའི་རང་བཞིན་དུ་བཞུགས་
པས། མི་གཡོ་རྩོལ་པའི་༼མེད༽ངང་ལ་བཞག་པ་ནི། གཡོ་རྩོལ་མེད་པའི་མཚན་ཉིད་
འཛིན་པའོ། །བགྲོད་དུ་མེད་པའི་ལམ་གནས་ལ། །མཐར་གྱིས་སྙོམས་འཇུག་མཚན་
ཉིད་ནི། །ཡོ་གལ་མེད་པའི་མཚན་ཉིད་འཛིན། །ཞེས་པ། སེམས་ཅན་ནོར་འཁྲུལ་
ཅན་ནི་ཡོ་གལ་ཅན་ཏེ། སངས་རྒྱས་ཐམས་ཅད་མཁྱེན་པའམ་རྟོགས་པ་ཅན་རྣམས་
ནི། བགྲོད་དུ་མེད་ལ་ཡོ་གལ་མེད་པར་གནས་སོ། །ཅི་ཕྱིར་ཞེ་ན། ཡེ་ནས་བགྲོད་དུ་



མཛོད་ལྷ་འགྲེལ།
30
མེད་པའི་ལམ་ཡོ་གལ་གཡོ་བ་མེད་པར་གནས་པས། བགྲོད་དུ་མེད་ལ་ཡོ་གལ་གྱིས་
གཡོས་པ་ཡེ་ནས་མེད་པས། མཐར་གྱིས་སྙོམས་པར་འཇུག་པ་ཆེན་པོའི་ངང་ངམ་རང་
བཞིན་དུ་བཞུགས་པའི་ཕྱིར། གཡོས་པ་ཡེ་ནས་མེད་པར་གསལ་གྱི་རྟོགས་པའི་མཚན་ཉིད་
འཛིན་པའོ། །དམིགས་པ་མེད་པའི་ས་གནས་ལ། །མཐར་གྱིས་སྙོམས་འཇུག་མཚན་
ཉིད་ནི། །ཟིལ་གྱིས་གནོན་འཇུག་མཚན་ཉིད་འཛིན། །ཞེས་པ། སེམས་ཅན་ནོར་
འཁྲུལ་ཅན་ནི། ས་གནས་ལ་དམིགས་པ་སྟེ། སངས་རྒྱས་ཐམས་ཅད་མཁྱེན་པའམ།
རྟོགས་པ་ཅན་གྱི་ས་གནས་མི་དམིགས་པར་མཁྱེན་པའོ། །ཅི་ཕྱིར་ཞེ་ན། སེམས་ཅན་
ནི་ནོར་འཁྲུལ་པས་སོ། །ཐམས་ཅད་མཁྱེན་པ་ཡེ་ཤེས་དག་པ་དང་ལྡན་པས། ས་དང་
གནས་སུ་མི་དམིགས་མ་མཐོང་པས། ས་གནས་ལ་དམིགས་པ་ཡེ་མེད་པར་མཐར་
གྱིས་དམིགས་སམ་རང་བཞིན་གྱིས་ངང་ལ་སྙོམས་པར་ཞུགས་པས། དེའི་ཕྱིར་འཁོར་
བའི་ས་གནས་ཐམས་ཅད་ཟིལ་གྱིས་གནོན་པས། ཟིལ་གྱིས་གནོན་པའི་མཚན་ཉིད་
འཛིན་པའོ། །བྱུང་ཚོར་མེད་པའི་བཟོད་པ་ལ། །མཐར་གྱིས་སྙོམས་འཇུག་མཚན་ཉིད་
ནི། །ཡེ་སངས་རྒྱས་པའི་མཚན་ཉིད་འཛིན། །ཞེས་པ། སེམས་ཅན་ནོར་འཁྲུལ་ཅན་ནི།
བྱུང་ཚོར་གྱི་རྟོག་པ་ཅན་ཏེ། སངས་རྒྱས་ཐམས་ཅད་མཁྱེན་པའམ་རྟོགས་པ་ཅན་ནི།
འཁྲུལ་རྟོག་གི་བྱུང་ཚོར་ཡེ་མི་མངའ་བའོ། །ཅི་ཕྱིར་ཞེ་ན། སེམས་ཅན་ནོར་འཁྲུལ་
།སངས་རྒྱས་ཡེ་ནས་སངས་རྒྱས་པས་བྱུང་ཚོར་ཅིར་ཡང་མེད་པས་བཟོད་པ་
ཆེན་པོ་དང་ལྡན་པའོ། །དེ་ཕྱིར་བྱུང་ཚོར་ཅིར་ཡང་མེད་པས་བཟོད་པ་ལ་མཐར་གྱིས་
སྙོམས་པར་ཞུགས་པའི་རང་བཞིན་དུ་ཞུགས་པས། རང་བཞིན་གྱི་ཡེ་ནས་སངས་
རྒྱས་པའི་མཚན་ཉིད་འཛིན་པའོ། །གཟའ་གཏད་མེད་པའི་དགོངས་པ་ལ། །མཐར་
པས་སོ།



30
སངས་རྒྱས་གཡུང་དྲུང་བོན་གྱི་དཔེ་ཚོགས།
གྱིས་སྙོམས་འཇུག་མཚན་ཉིད་ནི། །མེད་ལ་རྒྱུན་ཆགས་མཚན་ཉིད་འཛིན། །ཞེས་
པ། དེ་བཞིན་དུ་སེམས་ཅན་ནོར་འཁྲུལ་ཅན་རྣམས་ནི། བསམ་པ་ལ་གཟའ་གཏད་
འཆའ་སྟེ། སངས་རྒྱས་ཐམས་ཅད་མཁྱེན་པའམ་རྟོགས་པ་ཅན་རྣམས་ནི། དགོངས་
པ་ལ་གཟའ་གཏད་མི་འཆའོ། །ཅིའི་ཕྱིར་ཞེ་ན། ཡེ་ནས་རྟོགས་པ་ཆེན་པོའི་ངང་ལ།
ཡེ་དགོངས་ཆེན་པོར་བཞུགས་པས་སོ། །ཡེ་དགོངས་ཀྱང་དགོངས་སུ་མེད་པའི་ངང་
ལ་དགོངས་པས་ཡེ་དགོངས་ལ་གཟའ་ཞིང་གཏད་པ་མེད་པས། མཐར་གྱིས་སྙོམས་
པའི་ངང་ལས་བཞུགས་པའི་རང་བཞིན་དུ་བཞུགས་པས་དགོངས་སུ་ཅིར་ཡང་མེད་
པའི་ངང་ལ་རིག་པ་རྒྱུན་ཆགས་པའི་མཚན་ཉིད་འཛིན་པ་ཡིན་ནོ། །དེ་བཞིན་དུ་ཕྱི་
རབས་བྱོན་པ་རྣམས་མཐར་གྱིས་སྙོམས་པར་འཇུག་པར་བགྱིའོ།།
ད་ནི་མཚན་མ་མེད་པ་སྙོམས་པར་འཇུག་པ་བཞིའི་མཚན་ཉིད་བསྟན་ཏེ།
མཚན་མ་མེད་པ་ལ་སྙོམས་འཇུག་པ། །བཞི་ཡི་མཚན་ཉིད་བསྟན་པར་བྱ། །ཞེས་པ།
དེ་ལ་གཉིས་ཏེ། སྤྱི་དང་རང་ངོ༌། །སྤྱི་ནི་རྟོག་པའི་མཚན་མ་ཐམས་ཅད་རང་བཞིན་
གྱིས་མཚན་མེད་དུ་ཤེས་པའོ། །རང་རང་གིས་ནི་རྣམ་པ་བཞི་སྟེ། དངོས་པོ་མཚན་
མ་མེད་པ་ལ། །སྙོམས་པར་འཇུག་པའི་མཚན་ཉིད་ནི། །ཅིར་ཡང་མི་སྣང་མཚན་
ཉིད་འཛིན། །ཞེས་པ། དེ་ལ་སྤྱིར་ཁམས་གསུམ་སེམས་ཅན་ཐམས་ཅད། དོན་ལ་
ནོར་འཁྲུལ་པས་མཚན་མའི་དངོས་པོ་ལ་རྟོག་གོ །སངས་རྒྱས་ཐམས་ཅད་མཁྱེན་པ་
དང་། རྟོགས་པ་པོ་རྣམས་ནི། དོན་ལ་འཁྲུལ་པ་མི་མངའ་བས། མཚན་མའི་དངོས་པོ་
ཅིར་ཡང་མེད་པར་མཁྱེན་པའོ། །དེ་ཅི་ཕྱིར་ཞེ་ན། སེམས་ཅན་ནི་དོན་འཁྲུལ་ཏེ་མ་
རྟོགས་པས། མེད་པ་ལ་སྣང་བར་རྟོགས་པས་སོ། །སངས་རྒྱས་ནི་དོན་དེ་ཉིད་རྟོགས་



མཛོད་ལྷ་འགྲེལ།
311
པའི་རང་བཞིན་གྱིས། སྣང་བར་སྒྲོས་བཏགས་སུ་མ་རྙེད། སྟོང་པར་སྐུར་པ་གདབ་
ཏུ་མ་རྙེད་པས། སྣང་སྟོང་གི་རྣམ་པ་ཅི་ཡང་མེད་པར་རང་བཞིན་གྱིས་སྙོམས་པར་
འཇུག་པའི་རང་བཞིན་ནི། གང་ཅིར་ཡང་མི་སྣང་བའི་མཚན་ཉིད་འཛིན་པའོ། །རང་
བཞིན་མཚན་མ་མེད་པ་ལ། །སྙོམས་པར་འཇུག་པའི་མཚན་ཉིད་ནི། །ཅིར་ཡང་མ་
གྲུབ་མཚན་ཉིད་འཛིན། །ཞེས་པ། དེ་བཞིན་དུ་སེམས་ཅན་ནོར་འཁྲུལ་ཅན་ནི། རང་
བཞིན་མཚན་མར་གྲུབ་པར་ལྟ་སྟེ། སངས་རྒྱས་ཐམས་ཅད་མཁྱེན་པ་དང་རྟོགས་པ་པོ་
ནི། རང་བཞིན་མཚན་མ་མེད་པར་ཤེས་སོ། །ཅི་ཕྱིར་ཞེ་ན། སེམས་ཅན་དོན་འཁྲུལ་
པས། གང་གི་རང་བཞིན་ཡང་མཚན་མར་ལྟའོ། །སངས་རྒྱས་ནི་ཐམས་ཅད་ཀྱི་དོན་
རང་བཞིན་མེད་པར་ཤེས་པ་སྟེ། རང་བཞིན་མེད་པ་ཡང་སེམས་ཉིད་དུ་མཁྱེན་ནོ །སེམས་
ཉིད་ལ་རང་བཞིན་ཅི་ཡང་མེད་པའི་ཕྱིར། རང་བཞིན་ཅི་ཡང་མེད་པའི་ངང་སྙོམས་
པར་ཞུགས་པའི་མཚན་ཉིད་ནི། སྣང་ཡང་རང་བཞིན་ཅིར་ཡང་མ་གྲུབ་པའི་མཚན་
ཉིད་འཛིན་པའོ། །བག་ཆགས་མཚན་མ་མེད་པ་ལ། །སྙོམས་པར་འཇུག་པའི་མཚན་
ཉིད་ནི། ཅིར་ཡང་མི་རྒྱུ་མཚན་ཉིད་འཛིན། །ཞེས་པ། དེ་བཞིན་དུ་སེམས་ཅན་ནོར་
འཁྲུལ་ཅན་ནི། བསམ་པའི་བག་ལ་རྒྱུ་བ་སྟེ། སངས་རྒྱས་ཐམས་ཅད་མཁྱེན་པའི་ཡེ་
ཤེས་དང་ལྡན་པ་ལ། ཐུགས་ཀྱིས་བག་ལ་མཚན་མའི་རྒྱུ་སེམས་ཅིར་ཡང་མེད་པའོ། །ཅི་
ཕྱིར་ཞེ་ན། སེམས་ཅན་ནི་འཁྲུལ་པས་སེམས་ཅན་དུ་སྣང་བས་བསམ་པ་ལ་བག་
ཆགས་རྒྱུ་བའོ། །སངས་རྒྱས་ནི་རྟོག་པའི་རྣམ་པ་སངས་པས་རྟོག་མེད་ཡེ་ཤེས་རྒྱས་ཏེ།
སངས་རྒྱས་སོ། །དེ་ལྟ་བུའི་ཕྱིར་རྒྱུ་བ་མེད་པ་ལ་སྙོམས་པར་འཇུག་པའི་རང་བཞིན་
ནི། ཅིར་ཡང་མི་སེམས་མི་རྒྱུ་བའི་མཚན་ཉིད་འཛིན་པའོ། །སྟོང་པ་མཚན་མ་མེད་



32
སངས་རྒྱས་གཡུང་དྲུང་བོན་གྱི་དཔེ་ཚོགས།
པ་ལ། །སྙོམས་པར་འཇུག་པའི་མཚན་ཉིད་ནི། །བག་ཞེད་མི་སྣང་མཚན་ཉིད་འཛིན། །ཞེས་
པ། དེ་བཞིན་དུ་སེམས་ཅན་ནོར་འཁྲུལ་ཅན་ནི། ཅི་ལྟར་རྟོག་པ་ཆེ་ཡང་། མཚན་
མའི་བག་ཞེད་སྣང་ངོ་། །སངས་རྒྱས་ཐམས་ཅད་མཁྱེན་པའི་ཡེ་ཤེས་དང་ལྡན་པ་ལ་ནི།
བག་ཆགས་ཅི་ཡང་མེད་དེ་སྟོང་པར་མཁྱེན་པས། དེ་རྗེས་ཀྱིས་བག་ཞེད་ཙམ་ཡང་
མེད་པའི་ངང་ལ་སྙོམས་པར་ཞུགས་པའི་རང་བཞིན་ནི། བག་ཞེད་ཡེ་མི་སྣང་བའི་
མཚན་ཉིད་འཛིན་པའོ།།
ད་ནི་རྒྱུན་གནས་ཐུགས་རྗེ་བཞིའི་མཚན་ཉིད་བསྟན་པར་བྱ་སྟེ། རྒྱུན་དུ་
གནས་པའི་ཐུགས་རྗེ་ནི། བཞི་ཡི་མཚན་ཉིད་བསྟན་པར་བྱ། །ཞེས་པ། དེ་ལ་གཉིས་
ཏེ། སྤྱི་དང་རང་གིས་སོ། །སྤྱིའི་ནི། སྤྱིར་རྒྱུན་དུ་གནས་པ་ཐུགས་རྗེ་ཆེན་པོའི་ངང་ལ་
གནས་པའོ། །རང་རང་གི་རྣམ་པ་བཞི་སྟེ། རྒྱུན་མི་འཆད་པའི་མཆོག་གྱུར་བས། རྒྱུན་
གནས་ཐུགས་རྗེའི་མཚན་ཉིད་ནི། བྱར་མེད་རྒྱུན་གནས་མཚན་ཉིད་འཛིན། །ཞེས་
པ། ཡང་དག་པར་རྫོགས་པའི་སངས་རྒྱས་ཐམས་ཅད་མཁྱེན་པའི་ཡེ་ཤེས་དང་ལྡན་
པ་ནི། ཐུགས་རྗེ་ཆེན་པོའི་རྒྱུན་ནི་ཆུ་བོ་ལྟ་བུ་སྟེ། འཆད་པ་མེད་པའི་མཆོག་ཏུ་གྱུར་
པ་སྟེ། སེམས་ཅན་གྱི་རྒྱུན་མ་ཆད་པས། རྟོག་པའི་རྒྱུན་མི་ཆད། རྟོག་པའི་རྒྱུན་མ་
ཆད་པས། ཉོན་མོངས་པའི་རྒྱུན་མི་འཆད། ཉོན་མོངས་པའི་རྒྱུན་མ་ཆད་པས། སྡུག་
བསྔལ་གྱི་རྒྱུན་མི་ཆད་དོ། །ཁམས་གསུམ་འཁོར་བའི་སེམས་ཅན། རིགས་དྲུག་ནས་
འཁྱམས་ཞིང་རྒྱུད་དྲུག་ནས་ལྟུང་པའི་སྡུག་བསྔལ་གྱི་ཆེད་དུ། ཐུགས་རྗེ་ཟད་པའམ་
ཆད་པ་མེད་པའི་ཐུགས་རྗེ་རྒྱུན་ཆགས་པའི་མཚན་ཉིད་འཛིན་པའོ། །ཟད་པ་མེད་
པའི་མཆོག་གྱུར་པས། །རྒྱུན་གནས་ཐུགས་རྗེའི་མཚན་ཉིད་ནི། །རྒྱུ་ལ་མ་རག་མཚན་



མཛོད་ལྷ་འགྲེལ།
33
ཉིད་འཛིན། །ཞེས་པ། ཡང་དག་པར་རྫོགས་པའི་སངས་རྒྱས་ཐམས་ཅད་མཁྱེན་པའི་
ཡེ་ཤེས་དང་ལྡན་པའི་ཐུགས་རྗེ་ཟད་པ་ཡེ་ནས་མེད་པའི་མཆོག་ཏུ་གྱུར་པ་ནི། སེམས་
ཅན་ལ་ཟད་པ་མེད་པར་རྟོག་པ་ལ་ཟད་པ་མེད། རྟོག་པ་ལ་ཟད་པ་མེད་པས། ཉོན་
མོངས་ལ་ཟད་པ་མེད། ཉོན་མོངས་པ་ལ་ཟད་པ་མེད་པས་སྡུག་བསྔལ་ལ་ཟད་པ་མེད་
དེ། ཁམས་གསུམ་ན་འཁོར་ཞིང་རིས་དྲུག་ལ་འཁྱམས་ཞིང་། རྒྱུ་དྲུག་སྡུག་བསྔལ་གྱི་
གནས་སུ་ལྟུང་བའི་ཆེད་དུ། ཐུགས་རྗེ་ཡང་ཟད་པ་མེད་པ་སྣ་ཚོགས་ཕུན་སུམ་ཚོགས་
པ་འབྱུང་བ་སྟེ། ཟད་པ་མེད་པའི་ཐུགས་རྗེ་ཡིད་བཞིན་གྱི་ནོར་བུ་རིན་པོ་ཆེ་ལྟར་
ཟད་པ་མེད་པ་རང་བཞིན་འབྱུང་བ་ནི། འཚམས་ཞིང་རྒྱུ་ལ་མ་རག་པར་ཟད་པ་མེད་
པར་འབྱུང་བའི་མཚན་ཉིད་འཛིན་པའོ། །ཀུན་ལ་སྙོམས་པའི་མཆོག་གྱུར་པ། །རྒྱུན་
གནས་ཐུགས་རྗེའི་མཚན་ཉིད་ནི། །ཀུན་སྙོམས་ངང་གི་མཚན་ཉིད་འཛིན། །ཞེས་
པ། ཡང་དག་པར་རྫོགས་པའི་སངས་རྒྱས་ཐམས་ཅད་མཁྱེན་པའི་ཡེ་ཤེས་དང་ལྡན་
པའི་ཐུགས་རྗེ་ཀུན་ལ་ཉི་མ་ལྟར་སྙོམས་པའི་མཆོག་ཏུ་གྱུར་པས། ཡ་ཐ་སྲིད་པའི་རྩེ་
མོ་ནས་མ་ཐ་དམྱལ་བའི་གདར་ལ་ཐུག་སྟེ། འཇག་མིག་གི་སྲིན་བུ་ཡན་ཆད་འཇིག་
རྟེན་ཀུན་སྙོམས་སུ་གནས་པས། རྟོག་པ་ཡང་ཀུན་སྙོམས་སུ་གནས། རྟོག་པ་ལས་ཉོན་
མོངས་ཀྱང་ཀུན་སྙོམས་སུ་འབྱུང་ངོ༌། །ཉོན་མོངས་སུ་བྱུང་བས་སྡུག་བསྔལ་གྱི་བྱེ་
བྲག་ཀྱང་ཀུན་སྙོམས་ཏེ། ལ་ལ་ཡོད་པ་ལ་མེད་པ་སྟེ་མི་གཅིག་བྱེ་བྲག་ཀུན་སྙོམས་
སུ་སྡུག་ཅིང་བསྔལ་ལོ། །དེས་ཁམས་གསུམ་དུ་འཁོར་རིས་དྲུག་ན་འཁྱམས། རྒྱུ་དྲུག་
ཏུ་ལྟུང་བའི་དོན་དུ་ནི། ཐུགས་རྗེ་ཡང་ཀུན་སྙོམས་ཉི་མ་ལྟ་བུའི་ཐུགས་རྗེ་བྱུང་ནས།
ཉོན་མོངས་འདྲེན་པའི་ཕྱིར། ཀུན་ལ་སྙོམས་པའི་ངང་གི་མཚན་ཉིད་འཛིན་པའོ། །དཔག་



314
སངས་རྒྱས་གཡུང་དྲུང་བོན་གྱི་དཔེ་ཚོགས།
ཏུ་མེད་པའི་མཆོག་གྱུར་པའི། །རྒྱུན་གནས་ཐུགས་རྗེའི་མཚན་ཉིད་ནི། །འདི་ཞེས་
བདག་མེད་མཚན་ཉིད་འཛིན། །ཞེས་པ། ཡང་དག་པར་རྫོགས་པའི་སངས་རྒྱས་
ཐམས་ཅད་མཁྱེན་པའི་ཡེ་ཤེས་དང་ལྡན་པའི། ཐུགས་རྗེ་དཔག་ཏུ་མེད་པ་ནམ་མཁའ་
ལྟ་བུ་དཔག་ཏུ་མེད་པའི་མཆོག་ཏུ་གྱུར་པས། འཁོར་བའི་སེམས་ཅན་ཡང་དཔག་
ཏུ་མེད་པ་ལས། རྟོག་པ་ཡང་དཔག་ཏུ་མེད་པར་འབྱུང་། རྟོག་པ་དཔག་ཏུ་མེད་པ་ལ།
ཉོན་མོངས་དཔག་ཏུ་མེད་པར་བྱུང་། ཉོན་མོངས་དཔག་ཏུ་མེད་པ་ལས། སྡུག་བསྔལ་
དཔག་ཏུ་མེད་པ་བྱུང་བས། ཁམས་གསུམ་ན་འཁོར་རིས་དྲུག་ན་འཁྱམས། རྒྱུད་དྲུག་
ལྟུང་པ་གཟིགས་ནས། ཐུགས་རྗེ་ཡང་དཔག་ཏུ་མེད་པར་བྱུང་ནས། ཉོན་མོངས་པ་
རྣམས་འདྲེན་པའི་ཕྱིར། འདི་ཞེས་དམིགས་སུ་མེད་པའི་མཚན་ཉིད་འཛིན་པའོ།།
ད་ནི་རྟོགས་པ་ཆེན་པོའི་ལྟ་བ་ནི། །བཞི་ཡི་མཚན་ཉིད་བསྟན་པར་བྱ། །ཞེས་
པ། དེ་ཡང་གཉིས་ཏེ། སྤྱི་དང་རང་གིས་སོ། །སྤྱིར་ནི་ཕྲལ་དུ་རྟོགས་སུ་མེད་དེ་ཡེ་
རྟོགས་ཆེན་པོ་ནམ་མཁའ་ལྟ་བུའི་མཚན་ཉིད་འཛིན་པའོ། །རང་རང་གི་རྣམ་པ་བཞི་
སྟེ། རྣམ་རྟོག་ལས་འདས་མཁྱེན་པ་ཡི། །རྟག་ཆད་ལྟ་བའི་མཚན་ཉིད་ནི། །ཡེ་རྟོགས་
མི་རྟོག་མཚན་ཉིད་འཛིན། །ཞེས་པ། རྣམ་ནི་རྣམ་པར་བྱ་བའི་རྣམ་པ་ལ། རྟོགས་
ནི་རྟོགས་པར་བྱེད་པའི་གཤེན་རབ་སྟེ། བརྟག་བྱ་དང་རྟོག་བྱེད་ཡེ་ནས་འདས་པར་
མཁྱེན་པ་ཡིས། ཡེ་རྟོགས་ལྟ་བའི་རང་བཞིན་གྱི་བབ་དེ་ལས་མི་འདའ་བ་ལྟ་
བར་བྱའོ། །རྟོགས་པ་ནི་ཡེ་ནས་རྟོགས་པ་ཆེན་པོའི་ངང་ལ་གནས་པ་ལ། མི་རྟོག་
ནི་ཅིར་ཡང་རྟོག་ཏུ་མེད་པས་རྟོག་པ་མེད་པའི་ཕྱིར། རྟོགས་ལ་མི་རྟོག་པའི་མཚན་
ཉིད་འཛིན་པའོ། །གསལ་ལ་འཛིན་ཆགས་མེད་མཁྱེན་པས། རྟོགས་པར་ལྟ་བའི་



མཛོད་ལྷ་འགྲེལ།
35
མཚན་ཉིད་ནི། །མཁྱེན་ལ་མི་སྤྱོད་མཚན་ཉིད་འཛིན། །ཞེས་པ། གསལ་བ་ནི་མེ་ལོང་
ལྟར་འཛིན་པའམ། ཆགས་པ་ནི་ཡེ་ནས་མེད་དེ། གསལ་ལ་འཛིན་ཆགས་མེད་པར་
མཁྱེན་པ་ནི་མཁྱེན་པའི་ཡང་མཁྱེན་པའོ། །དེ་བཞིན་དུ་ས་ལེ་རྟོགས་པ་ནི་རྟོགས་
པར་ལྟ་བའི་རང་བཞིན་དེ་ལྟ་བའོ། །དེ་བས་ན་མཁྱེན་ཏེ་མཁྱེན་ལ་སྤྱོད་པ་མེད་པའི་
མཚན་ཉིད་འཛིན་པའོ། །སྣང་སྲིད་མ་སྤང་རྒྱན་མཁྱེན་པའི། རྟོགས་པའི་ལྟ་བའི་
མཚན་ཉིད་ནི། །ཀུན་སྤྱོད་ཀུན་རྟོགས་མཚན་ཉིད་འཛིན། །ཞེས་པ། སྣང་བ་ནི་ཕྱི་
སྲིད་པ་ནི་ནང་སྟེ་སྣང་སྲིད་ཕྱི་ནང་ལ་སྤང་སྟེ། ཐུགས་རྗེའི་ཞིང་ཁམས་ཀྱི་རྒྱན་དུ་
མཁྱེན་པའོ། །ཐུགས་རྗེའི་ཞིང་ཁམས་སུ་རྟོགས་པའི་ལྟ་བའི་རང་བཞིན་ཏེ། འདོད་པ་
ནི་འབྲས་བུ་ཐོབ་པར་འདོད་དེ། སྤྱོད་པ་ནི་དགེ་བ་སྤྱོད་པས། སྣང་སྲིད་ཐམས་ཅད་
ཀྱི་རྒྱུ་དགེ་བ་ལས་འབྲས་བུ་ཐར་པ་ཆེན་པོ་རྟོགས་པའི་མཚན་ཉིད་འཛིན་པའོ། །དབྱིངས་
དང་ཡེ་ཤེས་མ་འགག་མཁྱེན། །རྟོག་པའི་༼རྟོགས་པའི༽ལྟ་བའི་མཚན་ཉིད་ནི། །མི་
གཡོ་ཡེ་རྟོགས་མཚན་ཉིད་འཛིན། །ཞེས་པ། དབྱིངས་སྟོང་ཞིང་བདག་མེད་པ་ནས་ཡེ་
ཤེས་གསལ་ལ་མ་འགག་པར་མཁྱེན་ཏེ། དབྱིངས་དང་ཡེ་ཤེས་གཉིས་སུ་མེད་པར་ས་
ལེ་རྟོགས་པ་ནི་རྟོགས་པའི་ལྟ་བའི་རང་བཞིན་ཏེ། དེ་དེ་ལས་མ་གཡོས་མི་གཡོ་གཡོ་
བ་མེད་པར་ཡེ་ནས་རྟོགས་པས། མི་གཡོ་ཡེ་རྟོགས་མཚན་ཉིད་འཛིན་པའོ།།
ད་ནི་བསྲུང་དུ་མེད་པའི་དམ་ཚིག་གསུམ་གྱི་མཚན་ཉིད་བསྟན་ཏེ། བསྲུང་དུ་
མེད་པའི་དམ་ཚིག་ནི། གསུམ་གྱི་མཚན་ཉིད་འཛིན་པར་བྱའོ། །ཞེས་པ། དེ་ལ་ཡང་
གཉིས་ཏེ། སྤྱི་དང་རང་གིས་སོ། །སྤྱིའི་དམ་ཚིག་ཐམས་ཅད་ཀྱི་རྩ་བ་ཡེ་བསྲུང་ཆེན་
པོ་ལ་ཐུག་པས། ཡེ་བསྲུང་ཆེན་པོའི་མཚན་ཉིད་འཛིན་པའོ། །རང་གིས་གསུམ་སྟེ།



36
སངས་རྒྱས་གཡུང་དྲུང་བོན་གྱི་དཔེ་ཚོགས།
བླང་དོར་མེད་པར་མཁྱེན་པའི་ཡེ་བསྲུང་དམ་ཚིག་མཚན་ཉིད་ནི། བྱ་བརྩལ་ཡོངས་
བྲལ་མཚན་ཉིད་འཛིན། །ཞེས་པ། གང་ཞིག་བླང་དུ་མེད་ལ་དོར་དུ་མེད་དེ། བླང་
དོར་མེད་པར་མཁྱེན་པ་ནི་ཐུགས་རྗེ་མཉམ་སྙོམས་ཀྱི་དམ་ཚིག་སྟེ། རྟོགས་པ་མངོན་
དུ་གྱུར་པས། ཡེ་བསྲུང་ཆེན་པའི་དམ་ཚིག་གི་རང་བཞིན་ནི། བྱ་རུ་མེད་བརྩལ་དུ་
མེད་དེ་བྱ་བརྩལ་ཡོངས་དང་བྲལ་བ་ཡིས། བྱ་བརྩལ་ཡོངས་བྲལ་བའི་མཚན་ཉིད་
འཛིན་པའོ། །བདག་དང་གཞན་དུ་མི་འཛིན་པའི། །ཡེ་བསྲུང་དམ་ཚིག་མཚན་ཉིད་
ནི། །ཀུན་བཟང་ངང་གིས་མཚན་ཉིད་འཛིན། །ཞེས་པ། བདག་ནི་རང་ལ་གཞན་ནི་
རིང་པོ་སྟེ་བདག་གཞན་དང་ཉེ་རིང་དུ་མི་འབྱེད་པ་ནི། རྟོགས་པའི་དམ་ཚིག་སྟེ།
རྟོགས་པའི་རང་བཞིན་ཉིད་ཡེ་བསྲུང་དུ་གནས་པས། དེ་ལས་འདས་ན་འཚིག་པར་
འགྱུར་བའི་ཕྱིར། ཀུན་མ་ལུས་པ་བཟང་པ་ནི་ངན་པའི་སྐྱོན་གྱིས་མ་གོས་པ་ངང་ནི་
གཉིས་སུ་མེད་པའི་ངང་ལ་གནས་པས། ཀུན་བཟང་ངང་ལ་གནས་པའི་དམ་ཚིག་གི་
མཚན་ཉིད་འཛིན་པའོ། །མི་གཡོ་ངང་ལ་གནས་མཁྱེན་པའི། །ཡེ་བསྲུང་དམ་ཚིག་
མཚན་ཉིད་ནི། །ཅིར་ཡང་མ་བཅོས་མཚན་ཉིད་འཛིན། །ཞེས་པ། མི་གཡོ་བ་ནི་གཡོ་
བ་མེད་པ་སྟེ། ངང་ནི་མ་གཡོས་པའི་ངང་ལ་གནས་པས་བསྲུང་དུ་མེད་པར་མཁྱེན་
པའོ། །བསྲུང་དུ་མེད་པར་སལ་གྱིས་རྟོགས་པ་ཡེ་ནས་བསྲུང་པ་ཆེན་པོའི་དམ་པ་སྟེ།
དེ་ལས་འདས་ན་འཚིག་པར་འགྱུར་བས། བོན་ཉིད་ཡོངས་ལ་མ་བཅོས་བཅོས་སུ་ཡེ་
མེད་པའི་ངང་ལ་གནས་པས། ཅིར་ཡང་མ་བཅོས་པའི་མཚན་ཉིད་འཛིན་པ་ཡིན་ནོ།།
ད་ནི་ལྷུན་གྱིས་གྲུབ་པའི་ཕྲིན་ལས་བཞིའི་མཚན་ཉིད་བསྟན་ཏེ། ལྷུན་གྱིས་
གྲུབ་པའི་ཕྲིན་ལས་ནི། །བཞི་ཡི་མཚན་ཉིད་བསྟན་པར་བྱ། །ཞེས་པ་ནི། དེ་ལ་ཡང་



མཛོད་ལྷ་འགྲེལ།
317
གཉིས་ཏེ། སྤྱི་དང་རང་རང་གིས་སོ། །སྤྱིར་ནི་འདི་ལྟར་ཏེ། འཕྲིན་ལས་ཐམས་ཅད་ཀྱི་
རྩ་བ་ནི། མ་བརྩལ་ལྷུན་གྱིས་གྲུབ་པ་ལ་ཐུག་པས། སྤྱིའི་མཚན་ཉིད་དོ། །རང་གི་ནི་
རྣམ་པ་བཞི་སྟེ། མ་བརྩལ་ལྷུན་གྱིས་གྲུབ་པ་ཡི། །དེ་བཞིན་འཕྲིན་ལས་མཚན་ཉིད་ནི། །བྱ་
བ་བྱས་པའི་མཚན་ཉིད་འཛིན། །ཞེས་པ། མ་བརྩལ་བ་ནི་དེ་ཁོ་ན་ཉིད་ལ་བརྩལ་དུ་
མེད་པས་
་པས་མ་བརྩལ་ཏེ། མ་བརྩལ་རང་བཞིན་གནས་པས། ལྷུན་གྱིས་གྲུབ་པའི་དམ་
ཚིག་གོ །དེ་མ་གཡོས་པའི་ངང་ལ་རང་བཞིན་མ་བཅོས་པར་གནས་ཏེ། འཕྲིན་ལས་
ལ་བྱ་རྒྱུ་མེད་དེ། ལས་ལ་ཟིན་པ་མེད་པའོ། །བྱ་བ་ནི་བྱ་རྒྱུ་སྟེ་བྱས་པ་ནི་སལ་གྱིས་
རྟོགས་པས། བྱས་པ་མེད་པར་ལྷུན་གྱིས་གྲུབ་པའི་མཚན་ཉིད་འཛིན་པའོ། །རང་
བཞིན་དག་པས་ལྷུན་གྲུབ་པའི། །དེ་བཞིན་འཕྲིན་ལས་མཚན་ཉིད་ནི། །བག་ཆགས་
མེད་པར་མཚན་ཉིད་འཛིན། །ཞེས་པ། སེམས་ཀྱི་རང་བཞིན་ནི་ཡེ་ནས་དག་པ་སྟེ།
མེད་དྲི་མ་མེད་པར་ལྷུན་གྱིས་གྲུབ་པའོ། །དེ་ནི་དག་པ་བཞིན་ནི་གཙང་བའོ། །འཕྲིན་
ནི་བཅོལ་བས་ལས་ནི་མ་ལུས་པ་སྟེ། མཚན་ཉིད་ནི་དེ་ལྟ་བུའི་རང་བཞིན་ནོ། །བག་
ནི་ཀུན་གཞིའི་བག་ལ་རྟོག་པ་ཆགས་པ་སྟེ། མེད་པ་ནི་ཡེ་ནས་བྱ་བརྩལ་དང་བྲལ་ཏེ་
བྱར་མེད་པའོ། །དེ་བས་བག་ཆགས་ཅིར་ཡང་མེད་པའི་མཚན་ཉིད་འཛིན་པའོ། །དབང་
ལྡན་ལྷུན་གྱིས་གྲུབ་པ་ཡི། །དེ་བཞིན་འཕྲིན་ལས་མཚན་ཉིད་ནི། །འཁོར་ལོ་བསྒྱུར་
བའི་མཚན་ཉིད་འཛིན། །ཞེས་པ། དབང་ནི་གསུམ་སྟེ་ཡེ་ཤེས་ལྷ་ཡི་དབང་དང་།
དཔོན་གསས་བསྲུང་བའི་དབང་དང་། རང་དབང་ཐོབ་པའི་དབང་གསུམ་དང་ལྡན་
པས། ཅི་ལྟར་བསམ་པ་བཞིན་ལྷུན་གྱིས་གྲུབ་སྟེ། དེ་ནི་དེ་ལྟ་བུ་ཐོབ་པས་བཞིན་ནི་
ཐོགས་པ་མེད་དེ། འཕྲིན་ལས་ནི་བརྩལ་བྱ་ལས་ནི་རྩོལ་བྱེད་མཚན་ཉིད་དེའི་རང་



318
སངས་རྒྱས་གཡུང་དྲུང་བོན་གྱི་དཔེ་ཚོགས།
བཞིན་འཛིན་ཏེ། དེ་ལྟ་བུ་དང་ལྡན་པས་འཁོར་ལོ་བསྒྱུར་བ་ལྟར་ཏེ། སྤྲུལ་སྐུའི་ཐུགས་
རྗེའི་འཁོར་ལོ་ལས། འགྲོ་དོན་ལྷུན་གྱིས་གྲུབ་པའི་མཚན་ཉིད་འཛིན་ནོ། །ཟབ་མོ་
ལྟ་བུ་ལྷུན་གྲུབ་པས། །དེ་བཞིན་འཕྲིན་ལས་མཚན་ཉིད་ནི། །ཡོངས་སུ་རྫོགས་པའི་
མཚན་ཉིད་འཛིན། །ཞེས་པ། ཤེས་རབ་ཀྱི་བླ་ན་མེད་པར་ཕྱིན་པའི་ལྟ་དགོངས་ཟབ་
མོ་ལྷུན་གྱིས་གྲུབ་པ་དང་། རྣམ་པར་དག་པའི་སྤྱོད་པ་ཟབ་མོ་ལྷུན་གྱིས་གྲུབ་པ་དང་།
སྙོམས་པར་གནས་པའི་འཕྲིན་ལས་ཟབ་མོ་ལྷུན་གྱིས་གྲུབ་པ་དང་། ཡེ་བསྲུང་ཆེན་
མོའི་དམ་ཚིག་ལྷུན་གྱིས་གྲུབ་པ་དང་། ཡེ་ཤེས་ཆེན་པོའི་ངང་ལ་གནས་པའི་སྒོམ་པ་
ཟབ་མོ་ལྷུན་གྱིས་གྲུབ་པ་དང་། དེ་ནི་དེ་དག་བཞིན་ནི་གྲུབ་སྟེ། འཕྲིན་ལས་ནི་ཐུགས་
ཀྱི་ལས་ནི་ཐུགས་རྗེའི་འཕྲིན་ལས་དེ་དག་དང་ལྡན་པའོ། །དེས་ན་ཐུགས་རྗེ་ཆེན་པོ་
འཕྲིན་ལས་ཡོངས་སུ་གྲུབ་པས། ཡོངས་སུ་རྫོགས་པའི་འཕྲིན་ལས་ཀྱི་མཚན་ཉིད་
འཛིན་པའོ།།
ད་ནི་རྣམ་པར་དག་པའི་སྤྱོད་པ་བཞིའི་མཚན་ཉིད་བསྟན་ཏེ། རྣམ་པར་དག་
པའི་སྤྱོད་པ་ནི། །བཞི་ཡི་མཚན་ཉིད་བསྟན་པར་བྱ། །ཞེས་པ། དེ་ལ་ཡང་གཉིས་ཏེ།
སྤྱི་དང་རང་གིས་སོ། །སྤྱིའི་ནི་སྤྱོད་དོ་འཚལ་ཐམས་ཅད་ཀྱིས་སྤྱོད་པ་རྣམ་པར་དག་
པ་ལ་ཐུག་པས། སྤྱིའི་མཚན་ཉིད་དོ། །རང་རང་གིས་ནི་བཞི་སྟེ། ཐབས་ཀྱི་མ་ཆགས་
སྤྱོད་པ་ནི། །རྣམ་པར་དག་པའི་མཚན་ཉིད་ནི། །འཛིན་ཆགས་མེད་པའི་མཚན་ཉིད་
འཛིན། །ཞེས་པ། ཐབས་ནི་རྣམ་པ་ལྔ་ལས། དབང་དུ་གྱུར་བ་ནི་མཁས་པ་སྟེ། མཁས་
པས་བརྟགས་པས་ཅི་ལ་ཡང་མ་ཆགས་པའི་དོན་རྟོགས་ཏེ། ཆགས་སུ་ཡེ་ནས་མེད་
ཀྱང་། འགྲོ་བའི་དོན་དུ་སྤྱད་པས་སྤྱོད་པས། ཅི་ལྟར་སྤྱད་ཀྱང་། དྲི་མེད་རྣམ་པར་



མཛོད་ལྷ་འགྲེལ།
319
དག་པའི་རང་བཞིན་ནི། བློས་བཟུང་ཞིང་བསམ་པ་ཆགས་སུ་མེད་པའི་མཚན་ཉིད་
འཛིན་པས་ཏེ། འཛིན་ཆགས་ཡེ་ནས་མེད་པའི་མཚན་ཉིད་འཛིན་པའོ། །དལ་འབྱོར་
ཡིད་ལ་མི་གཡོ་བའི། །སྤྱོད་པ་རྣམ་དག་མཚན་ཉིད་ནི། །ངང་ལས་མ་གཡོས་མཚན་
ཉིད་འཛིན། །ཞེས་པ། དལ་ལ་ནི་སྤྱོད་པ་ལ་འབྱོར་བའི་བསམ་པ་དལ་འབྱོར་ཐོབ་པ་
ནི། སྔོན་གྱི་ལས་དག་པ་སྟེ། གང་ལ་ཡང་མི་གཡོ་བའི་དགོངས་པ་དང་ལྡན་པས། སྤྱོད་
པའི་སྤྱོད་པ་ཡང་གཡེང་རྟོག་གང་ཡང་རྣམ་པར་དག་པའི་རང་བཞིན་ཅན་ནོ། །དེ་
ལྟ་བས་ན། ཅི་ལྟ་བུ་སྤྱོད་ཀྱང་ཡེ་ཤེས་ཀྱི་ངང་ལས་མ་བཅོས་མི་གཡོ་བས། ངང་ལས་
མ་བཅོས་མཚན་ཉིད་འཛིན་པའོ། །མཚན་མ་ཅིར་ཡང་མི་སྤྱོད་པའི། །རྣམ་པར་དག་
སྤྱོད་མཚན་ཉིད་ནི། །སྦྱང་དུ་མེད་དག་མཚན་ཉིད་འཛིན། །ཞེས་པ། དངོས་མེད་ཀྱི་ལྟ་
བ་མངོན་དུ་གྱུར་པས། མཚན་མའི་རྣམ་པ་ཅིར་ཡང་མཐོང་སྟེ། ཅིར་ཡང་མ་མཐོང་
པས་ཅིར་ཡང་མི་སྤྱོད་དོ། །ཅིར་ཡང་མི་སྤྱོད་པ་ནི་ཅིའི་རྣམ་པ་དག་སྟེ། དེ་ལྟར་སྤྱོད་
པའི་རྣམ་པར་དག་པའི་རང་བཞིན་ནི། སྦྱང་དུ་ཅིར་ཡང་མེད་དེ་ཡེ་དག་ཆེན་པོའི་
ངང་ལ་གནས་པས། སྦྱང་དུ་ཡེ་ནས་མེད་དེ་རྣམ་པར་དག་པའི་མཚན་ཉིད་འཛིན་
པའོ། །རང་བཞིན་ཅིར་ཡང་མ་བཅོས་པའི། །རྣམ་པར་དག་པའི་མཚན་ཉིད་ནི། །དེ་
བཞིན་ཉིད་ཀྱི་མཚན་ཉིད་འཛིན། །ཞེས་པ། རང་བཞིན་རྣམ་པ་གསུམ་སྟེ། སྐུའི་
རང་བཞིན་མི་འགྱུར་བ། གསུང་གི་རང་བཞིན་མི་འཆད་པ། ཐུགས་ཀྱི་རང་བཞིན་
མི་གཡོ་བ་སྟེ། སྐུ་གསུང་ཐུགས་ཅིར་ཡང་མ་གཡོས་མ་བཅོས་པའི་རང་བཞིན་དུ་
བཞུགས་པས། ལུས་ངག་ཡིད་གསུམ་གྱི་རང་བཞིན་གྱིས་རྣམ་པར་དག་པའི་མཚན་
ཉིད་ནི། ཅི་ལྟ་བུ་ཞིག་ཞེ་ན། དེ་སྐུ་མ་གཡོས་པ། བཞིན་ནི་གསུང་མ་བཅོས་པ། ཉིད་



320
སངས་རྒྱས་གཡུང་དྲུང་བོན་གྱི་དཔེ་ཚོགས།
ནི་གཉིས་སུ་མེད་པའི་ཐུགས་ཉིད། དེ་བཞིན་དུ་གནས་པའི་མཚན་ཉིད་འཛིན་པ་
ཡིན་ནོ།།
ད་ནི་ལེགས་པ་ཀུན་ནས་འབྱུང་བ་བཞིའི་མཚན་ཉིད་བསྟན་པར་བྱ་སྟེ།
ལེགས་པར་འབྱུང་བའི་ཡོན་ཏན་ནི། །བཞི་ཡི་མཚན་ཉིད་བསྟན་པར་བྱ། །ཞེས་པ། དེ་
ལ་གཉིས་ཏེ། སྤྱིའི་དང་རང་གིས་སོ། །སྤྱིའི་ནི། ཡོན་ཏན་གྱིས་རྣམ་པར་མངོན་དུ་སྤྱོད་
ཀྱང་། རྩ་བ་ལེགས་པ་འབྱུང་བ་ལ་ཐུག་པས། སྤྱིའི་མཚན་ཉིད་དོ། །རང་གིས་ནི་བཞི་
སྟེ། །ཐམས་ཅད་ཡོངས་སུ་མ་སྟོང་པར། །ལེགས་པར་འབྱུང་བའི་ཡོན་ཏན་ནི། །རིན་
ཆེན་འོད་ཀྱི་མཚན་ཉིད་འཛིན། །ཞེས་པ། ཐམས་ཅད་མཁྱེན་པའི་ཡེ་ཤེས་དང་ལྡན་
པས། སྣང་བ་ཐམས་ཅད་སྐུ་ཡི་རང་བཞིན་དུ་ཤེས། སྐུ་ལ་འགྱུར་བ་མེད་དེ་སྐུ་ཡོངས་
སུ་མ་སྟོང་པས། སྐུ་ལ་ལེགས་པའི་ཡོན་ཏན་འབྱུང་བ་ནི། ཡིད་བཞིན་གྱི་ནོར་བུ་རིན་
པོ་ཆེའི་འོད་ལྟ་བུ་སྟེ། བོན་གྱི་སྐུའི་འོད་ཟེར་ལས་ལེགས་པའི་ཡོན་ཏན་ཐམས་ཅད་
འབྱུང་བའི་མཚན་ཉིད་ནི། རིན་ཆེན་འོད་ཀྱི་མཚན་ཉིད་འཛིན་པའོ། །ཐམས་ཅད་
ཡོངས་སུ་མ་སྤངས་པའི། །ལེགས་པར་འབྱུང་བའི་ཡོན་ཏན་ནི། །དགག་བྲལ་མེད་
པའི་མཚན་ཉིད་འཛིན། །ཞེས་པ། ཐམས་ཅད་མཁྱེན་པའི་ཡེ་ཤེས་དང་ལྡན་པས། བྱ་
བ་ཐམས་ཅད་ཡོངས་སུ་མ་སྤངས་ཏེ། འགྲོ་བའི་དོན་དུ་བྱ་བའི་རྣམ་པ་ཐམས་ཅད་
བྱས་པ་ལས། ལེགས་པའི་ཡོན་ཏན་ཐམས་ཅད་ཀུན་ནས་འབྱུང་བ་ནི། བཀག་པ་མེད་
པས་འབྲལ་བ་མེད་པའི་ཡོན་ཏན་གྱི་རང་བཞིན་ནི། དགག་བྲལ་མེད་པའི་མཚན་
ཉིད་འཛིན་པའོ། །ཐམས་ཅད་ཡོངས་སུ་མ་འགག་པས། །ལེགས་པར་འབྱུང་བའི་ཡོན་
ཏན་ནི། །ཐམས་ཅད་ཀུན་རྟོགས་མཚན་ཉིད་འཛིན། །ཞེས་པ། ཐམས་ཅད་མཁྱེན་



321
མཛོད་ལྷ་འགྲེལ།
པའི་ཡེ་ཤེས་དང་ལྡན་པས། གྲགས་པ་ཐམས་ཅད་གསུང་དུ་ཤེས། གསུང་ཐམས་ཅད་
མི་འཆད་པས་འགག་པ་མེད་པར་ཤེས་ཏེ། མ་འགག་པས་འགྲོ་བའི་དོན་དུ། ཐམས་
ཅད་འགག་པ་མེད་པར་ཀུན་གོ་ཞིང་རྟོགས་པའི་ལེགས་པའི་ཡོན་ཏན་ཀུན་ནས་
འབྱུང་བར་ཤེས་པས། ཐམས་ཅད་ཀུན་གོ་ཞིང་རྟོགས་པར་བྱེད་པའི་མཚན་ཉིད་
འཛིན་པའོ། །ཐམས་ཅད་ཡོངས་སུ་མ་སྒྲིབ་པར། །ལེགས་པར་འབྱུང་བའི་ཡོན་ཏན་
ནི། །ཀུན་གསལ་རྟོགས་པའི་མཚན་ཉིད་འཛིན། །ཞེས་པ། ཐམས་ཅད་མཁྱེན་པའི་
ཡེ་ཤེས་དང་ལྡན་པས། དགོངས་དྲན་ཐམས་ཅད་ཐུགས་སུ་ཤེས། ཐུགས་ཐམས་ཅད་
གསལ་ལ་མ་སྒྲིབ་པར་ཤེས། གསལ་སྒྲིབ་མེད་པས་གསལ་ལ་མ་སྒྲིབ་པའི་ལེགས་པའི་
ཡོན་ཏན་ཀུན་འབྱུང་ཞིང་སེམས་ཀྱི་དོན་བསྟན་པས། ཀུན་ལ་གསལ་བར་བསྟན་
པའི་མཚན་ཉིད་འཛིན་པའོ།།
ད་ནི་སྙོམས་པར་གནས་པའི་ངང་ཉིད་ཀྱི་མཚན་ཉིད་བསྟན་ཏེ། སྙོམས་པར་
གནས་པའི་ངང་ཉིད་ནི། །བཞི་ཡི་མཚན་ཉིད་བསྟན་པར་བྱ། །ཞེས་པ། དེ་ལ་ཡང་
གཉིས་ཏེ། སྤྱི་དང་རང་གིས་སོ། །སྤྱིའི་ནི། སྙོམས་པའི་རྣམ་པ་ཀུན་གྱི་རྩ་བ་ངང་བདེ་
བ་ཆེན་པོ་ལ་ཐུག་པས། སྤྱི་ཡི་མཚན་ཉིད་དོ། །རང་རང་གི་བཞི་སྟེ། སྐྱེ་བ་མེད་པའི་
དབྱིངས་ཉིད་ལ། །སྙོམས་པར་གནས་པའི་ངང་ཉིད་ནི། །རྒྱུ་མེད་དག་པའི་མཚན་ཉིད་
འཛིན། །ཞེས་པ། ཐམས་ཅད་མཁྱེན་པའི་ཡེ་ཤེས་ལྡན་པས། སྐྱེ་བ་མེད་པའི་དབྱིངས་
ནི་བོན་ཉིད་མ་གཡོས་པའི་དབྱིངས་སུ། མ་བཅོས་པའི་སེམས་ཉིད་གཉིས་སུ་མེད་
པར། སྙོམས་པར་གནས་པའི་ངང་ཉིད་ནི། རྒྱུ་རྐྱེན་ཅི་ཡང་མེད་པ་ནམ་མཁའ་ལྟ་
བུར་གནས་ཏེ། རྒྱུ་མེད་དག་པའི་མཚན་མ་འཛིན་པའོ། །བདེ་བ་ཆེན་པོའི་ཕོ་བྲང་



122
སངས་རྒྱས་གཡུང་དྲུང་བོན་གྱི་དཔེ་ཚོགས།
ན། །སྙོམས་པར་གནས་པའི་ངང་ཉིད་ནི། །མི་གཡོ་རྫོགས་པའི་མཚན་ཉིད་འཛིན། །ཞེས་
པ། ཐམས་ཅད་མཁྱེན་པའི་ཡེ་ཤེས་དང་ལྡན་པས། མི་བདེ་བའི་སྐྱོན་དང་བྲལ་བས་
བདེ་བ་ཆེན་པོའོ། །འཕོ་འགྱུར་མེད་པའི་གནས་སུ་གྱུར་པའི་ཕོ་བྲང་ན། ཐུགས་རྗེ་ཉི་
མ་ལྟར་ཀུན་ལ་སྙོམས་པར་ཞུགས་པས། སྙོམས་པའི་ངང་ཉིད་དོ། །མི་གཡོ་པའི་ངང་
ལ་ཐམས་ཅད་རྫོགས་པར་ཞུགས་པས། མི་གཡོ་རྫོགས་པའི་མཚན་ཉིད་འཛིན་པའོ། །ཀུན་
ཏུ་གསལ་བའི་འོད་དབུས་ན། །སྙོམས་པར་གནས་པའི་ངང་ཉིད་ནི། །གསལ་ལ་མི་
རྟོག་མཚན་ཉིད་འཛིན། །ཞེས་པ། ཀུན་ཏུ་ནི་ཕྱོགས་དང་དུས་སུ་མེད་པ་སྟེ། གསལ་
བ་ནི་གསལ་འཚེར་གྱི་འོད་ཆེན་ཤར་བ་ལ། ནུབ་པའི་དུས་མཐའ་མེད་པའི་འོད་ཀྱི་
དབུས་ན། ཀུན་སྙོམས་ནི། བྱམས་སྡང་ཉེ་རིང་དང་ཕྱོགས་དང་རིས་མེད་པར་གསལ་
བའི་ངང་ལ་བཞུགས་པ་ནི། གསལ་ལོ་བའི་རྟོག་པ་དང་ཡེ་ནས་བྲལ་བས། གསལ་ལ་
མི་རྟོག་པའི་མཚན་ཉིད་འཛིན་པའོ། །ཐུགས་རྗེ་ཆེན་པོའི་རྒྱུན་ཐག་ལ། །སྙོམས་པར་
གནས་པའི་ངང་ཉིད་ནི། །མཐར་མི་འཆད་པའི་མཚན་ཉིད་འཛིན། །ཞེས་པ། ཐམས་
ཅད་མཁྱེན་པའི་ཡེ་ཤེས་དང་ལྡན་པའི་ཐུགས་ནི་ཀུན་གྱི་རྗེ་སྟེ། དཔག་ཏུ་མེད་པས་ནི་
ཆེའོ། །རྒྱུན་ནི་འགྲོ་བའི་དོན་ལ་མི་འཆད་པའོ། །སྙོམས་པ་ནི་ཀུན་སྙོམས་ནམ་མཁའ་
ལྟར་སྙོམས་པར་བཞུགས་པ་སྟེ། ངང་ཉིད་འདྲེན་པའི་ཐུགས་རྗེའི་ངང་རིང་བའོ། །ཐམས་
ཅད་ཀྱི་བླ་ན་མེད་པའི་འབྲས་བུ་མ་ཐོབ་བར་དུ། མཐར་མི་འཆད་པའི་མཚན་ཉིད་
འཛིན་པའོ།།
ད་ནི་འགྱུར་བ་མེད་པའི་སྐུ་བཞིའི་མཚན་ཉིད་བསྟན་ཏེ། འགྱུར་བ་མེད་པའི་
སྐུ་བཞི་ཡི། །མཚན་ཉིད་དེ་བཞིན་བསྟན་པར་བྱ། །ཞེས་པ། དེ་ལ་ཡང་གཉིས་ཏེ། སྤྱི་



མཛོད་ལྷ་འགྲེལ།
323
ཡི་མཚན་ཉིད་དང་། རང་གི་མཚན་ཉིད་དོ། །སྤྱིའི་མཚན་ཉིད་ནི། སྐུ་རུ་གྱུར་པ་
ཐམས་ཅད་ཀྱི་རྩ་བ་འགྱུར་མེད་ཐུགས་རྗེ་ཆེ་བ་སྟེ། སྤྱིའི་མཚན་ཉིད་དོ། །རང་རང་གི་
མཚན་ཉིད་ནི། རྣམ་པ་བཞི་སྟེ། གསལ་ལ་ཡོངས་སུ་ཁྱབ་པ་ཡི། །འགྱུར་མེད་སྐུ་ཐོབ་
མཚན་ཉིད་ནི། །བདལ་ཁྱབ་གནས་པའི་མཚན་ཉིད་འཛིན། །ཞེས་པ། དཔེར་ན་ནམ་
མཁའ་ལྟ་བུ་སྟེ། གསལ་བ་ཡང་མཁའ་གསལ་དག་པའི་ངང་ལྟ་བུ་ལ། ཁྱབ་པ་ཡང་
མཁའ་ལྟ་བུ་འདོད་འགྱུར་དུ་ཡེ་ནས་མེད་དེ། རྒྱུ་རྐྱེན་ལས་མ་གྲུབ་པས་འགྱུར་བ་མེད་
པའོ། །སྐུ་ཅིའི་ཕྱིར་ཞེ་ན། མཚན་དང་དཔེ་བྱད་དུ་ལྡན་པ་ནི་ཡིན་གྱི། སྐུ་ནི་འགྱུར་
བ་མེད་པའི་ཕྱིར་རམ་ཐུགས་རྗེ་བྱིན་རླབས་ཆེ་བའི་ཕྱིར་རམ། མཚན་དང་དཔེ་བྱད་
རྣམས་ལྡན་པའི་ཕྱིར་རོ། །ཐོབ་པ་ནི་མངའ་ཐོབ་པ་ལས་ཐོབ་སྟེ། ཅི་ལྟར་ལས་དག་པ་
སྦྱང་པའི་འཕྲོ་ཅན་ལྟ་བ་གདེང་ཅན་གྱིས་ཀྱང་ཐོབ་ཏུ་རུང་བའོ། །དེའི་བདག་ཉིད་
དུ་གནས་པས་དེའི་རང་བཞིན་ཅན་ཏེ། དེ་ནི་ཡོངས་ཁྱབ་ཀུན་ཏུ་བདལ་བར་གནས་
པའི་མཚན་ཉིད་འཛིན་པའོ། །གཡུང་དྲུང་ལྷུན་ལ་གནས་པ་ཡི། །འགྱུར་མེད་སྐུ་ཐོབ་
མཚན་ཉིད་ནི། །ཅིས་ཀྱང་མི་འཛིན་མཚན་ཉིད་འཛིན། །ཞེས་པ། གཡུང་ནི་འགྱུར་
བ་མེད་པ། དྲུང་ནི་ཐུགས་རྗེ་ཆེ་བ་སྟེ། ན་ནི་གཟི་བརྗིད་ཆེ་བར་བཞུགས་པའོ། །འགྱུར་
བ་མེད་པ་སྟེ་མཚན་དང་དཔེ་བྱད་ལྡན་ཞིང་རང་བཞིན་ཅན་དེ་ནི། གནོད་འཇིགས་
ཅན་ལྟ་བུས་ཀྱང་མི་བསྙེངས་པའི་མཚན་ཉིད་འཛིན་པའོ། །དེ་བཞིན་ནི་གོང་བཞིན་
ཏེ། སེམས་ཅན་གྱི་སྲོག་ལྟར་འཆད་འགྱུར་མེད་པས་གཡུང་དྲུང་ངོ༌། །ཐུགས་རྗེའི་
སྤྲུལ་པ་ཅི་ལྟར་ཡང་འཕྲུལ་ཡང་། ཡང་དག་པར་མི་འགྱུར་པས་སྐུ་དང་ལྡན་པར་ཐོབ་
པས། དེ་ལྟ་བུའི་རང་བཞིན་ཅན་ལྷའི་སྟོན་པ་དེ་ལ། བདུད་བཞི་ལྟ་བུའི་བསྙེངས་



324
སངས་རྒྱས་གཡུང་དྲུང་བོན་གྱི་དཔེ་ཚོགས།
ལ་ཡང་
པ་མ་ཡིན་པའི་ཕྱིར། བདུད་མེད་ལྷ་ཡི་མཚན་ཉིད་འཛིན་པའོ། །བདེ་ཆེན་བོན་ལ་
ཐིམ་པ་ཡིས། །འགྱུར་མེད་སྐུ་ཐོབ་མཚན་ཉིད་ནི། །ངང་གིས་གནས་པའི་མཚན་ཉིད་
འཛིན། །ཞེས་པ། མི་བདེ་བའི་གནོད་འཇིགས་དང་བྲལ་བས་བདེ་ཆེན་ཏེ། དེ་བྱུང་
ཡང་བོན་གྱི་སྐུ་ལས་བྱུང་ལ་ཐིམ་ཡང་བོན་སྐུ་ལ་ཐིམ་པས། མི་འགྱུར་བས་འགྱུར་བ་
མེད་པ་གཡུང་དྲུང་ལྟ་བུའི་སྐུ་ཐོབ་པའི་རང་བཞིན་ཏེ། ངོ་བོ་སེམས་ཀྱི་ངང་ལ་བྱང་
ཆུབ་ཐོབ་པའི་མཚན་ཉིད་འཛིན་པའོ།།
ད་ནི་རང་བཞིན་མེད་པའི་གསུང་བཞིའི་མཚན་ཉིད་བསྟན་ཏེ། རང་བཞིན་
མེད་པའི་གསུང་བཞི་ཡི། །མཚན་ཉིད་དེ་བཞིན་དེ་ལྟར་བསྟན་པར་བྱ། །ཞེས་པ། དེ་
གཉིས་ཏེ། སྤྱི་དང་རང་གིས་སོ། །སྤྱིའི་ནི། གསུང་དུ་སྒྲོགས་པ་ཇི་སྙེད་པ་
ཐམས་ཅད་ཀྱི་རྩ་བ་རང་བཞིན་མེད་པའི་གསུང་ལ་ཐུག་པས། སྤྱིའི་མཚན་ཉིད་དོ། །རང་
གིས་ནི་བཞི་སྟེ། སྤྲོས་པ་ཐམས་ཅད་ཀུན་བྲལ་ཞིང་། རང་བཞིན་མེད་གསུང་མཚན་
ཉིད་ནི། བྱིན་གྱིས་རླབས་གསུང་མཚན་ཉིད་འཛིན། སྤྲོས་པའི་སྒྲ་དང་གསུང་ངམ་
ཚིག་དང་ཡི་གེར་བྲིས་པ་སྟེ། དེ་ལྟ་བུའི་རྣམ་པ་དང་ཡེ་ནས་བྲལ་བའི་གསུང་ནི་
གསུང་གི་གསུང་སྟེ། རང་བཞིན་ཅི་ཡང་མེད་པའི་གསུང་གི་རང་བཞིན་ནི། བྱིན་
ཆེན་ནམ་མཁའ་ལྟ་བུ་ལས་རླབས་ཆེན་མ་བསྒྲགས་ཡོངས་ལ་ཁྱབ་པས། བྱིན་གྱིས་
རླབས་སྟོབས་མཚན་ཉིད་འཛིན་པའོ། །མཐར་གྱི་མ་འགག་གནས་པ་ཡི། །རང་བཞིན་
མེད་གསུང་མཚན་ཉིད་ནི། །དངོས་མེད་ཡོངས་ཁྱབ་མཚན་ཉིད་འཛིན། །ཞེས་པ།
ཐོག་མ་ཐ་མར་ཐུགས་རྗེ་ཆེན་པོའི་གསུང་ལ་འགག་སྒྲིབ་མེད་པར་གནས་པ་སྟེ། དེ་
ཡང་སྒྲ་དང་ཚིག་ཏུ་བསྒྲུགས་སུ་མེད་པས། རང་བཞིན་མེད་པའི་གསུང་གི་མཚན་



མཛོད་ལྷ་འགྲེལ།
325
ཉིད་ནི། སྒྲར་གྲགས་པའམ་ཚིགས་སུ་བརྗོད་པ་མེད་པར་ཐམས་ཅད་ཡོངས་ལ་ཁྱབ་
པས། དངོས་མེད་ཡོངས་སུ་ཁྱབ་པའི་མཚན་ཉིད་འཛིན་པའོ། །སྣང་སྲིད་ཡོངས་སུ་
གྲགས་ཁྱབ་པའི། །རང་བཞིན་མེད་གསུང་མཚན་ཉིད་ནི། །ཟག་མེད་ཀུན་ཁྱབ་མཚན་
ཉིད་འཛིན། །ཞེས་པ། སྣང་བ་ནི་སྣོད་སྲིད་པ་ནི་བཅུད་སྣང་སྲིད་ཡོངས་སུ་གྲགས་
པའི་གསུང་ནི། བསྒྲགས་པ་རང་བཞིན་མེད་པའི་གསུང་གི་རང་བཞིན་ཏེ། ཅི་ཙམ་
ཞིག་འགྲོ་བའི་འདྲེན་སྟོན་མཛད་ནས་བསྒྲགས་ཀྱང་ཟད་པ་འམ་ཆད་པ་ཡེ་ནས་མེད་
པར་ཐམས་ཅད་ཀུན་ལ་ཁྱབ་པར་གསུངས་པའི་ཕྱིར། ཟད་མེད་ཀུན་ཁྱབ་མཚན་ཉིད་
འཛིན་པའོ། །དེ་ཉིད་འདུ་འབྲལ་མེད་པ་ཡི། །རང་བཞིན་མེད་གསུང་མཚན་ཉིད་
ནི། །གཉིས་སུ་མེད་པའི་མཚན་ཉིད་འཛིན། །ཞེས་པ། ཡང་དག་པར་སེམས་གྱི་གསུང་
དང་། སངས་རྒྱས་ཀྱི་གསུང་ལ་འབྲལ་བ་མེད་པར་གཅིག་སྟེ། རང་བཞིན་མེད་པའི་
གསུང་གི་མཚན་ཉིད་ནི། གཉིས་སམ་ཐ་དད་དུ་མེད་པའི་ཕྱིར། གཉིས་སུ་མེད་པའི་
མཚན་ཉིད་འཛིན་པའོ།།
ད་ནི་མཉམ་ཉིད་འཁྲུལ་པ་མེད་པའི་ཐུགས་བཞིའི་མཚན་ཉིད་བསྟན་ཏེ།
མཉམ་ཉིད་འཁྲུལ་བ་མེད་པ་ཡི། །ཐུགས་ནི་བཞི་ཡི་མཚན་ཉིད་བསྟན། །ཞེས་པ། དེ་
ལ་ཡང་གཉིས་ཏེ། སྤྱིའི་མཚན་ཉིད་དང་། རང་གི་མཚན་ཉིད་དོ། །སྤྱིའི་མཚན་ཉིད་
ནི། བསམ་ཐུགས་ཇི་སྙེད་ཅིག་དགོངས་དྲན་ཡོད་ཀྱང་། དོན་མཉམ་པ་ཉིད་འཁྲུལ་
པ་མེད་པ་ཐུགས་པས། སྤྱིའི་ཐུགས་ཀྱི་མཚན་ཉིད་དོ། །རང་གིས་ནི་རྣམ་པ་བཞིར་
བསྟན་ཏེ། མི་མཉམ་མཉམ་མཁྱེན་རྗེས་མི་རྟོགས། །འཁྲུལ་པ་མེད་པའི་ཐུགས་ཉིད་
ནི། །བདེ་ཆེན་ཀུན་གསལ་མཚན་ཉིད་འཛིན། །ཞེས་པ། མི་མཉམ་པ་ནི་སྣང་སྲིད་



326
སངས་རྒྱས་གཡུང་དྲུང་བོན་གྱི་དཔེ་ཚོགས།
སྐྱེ་འགྲོའི་དགོངས་དྲན་ཐམས་ཅད་དང་མི་མཉམ་པ་སྟེ། །ཅི་ཕྱིར་ཞེ་ན། སྣང་སྲིད་སྐྱེ་
འགྲོའི་དགོངས་དྲན་ནི་བསམ་དགོངས་དང་ལྡན་པའོ། །ཡེ་དགོངས་ཆེན་པོ་ཐུགས་
ཉིད་ནི། ཡེ་མཉམ་ཆེན་པོའི་ངང་ལ་གནས་པས། དགོངས་དྲན་ཅིར་ཡང་མེད་པའི་
ཕྱིར་མི་མཉམ་པས་སོ། །རྣམ་པ་གཅིག་ཏུ་མཉམ་པ་སྟེ། །ཅི་ཕྱིར་ཞེ་ན། ཡང་དག་པར་
བདེན་ན་སེམས་ཅན་གྱི་སེམས་དང་། ཡང་དག་པར་མངོན་པར་རྫོགས་པ་སངས་རྒྱས་
ཀྱི་ཐུགས་ལ། ཆེ་ཆུང་ངམ་བཟང་ངན་ནམ་མཐོ་དམན་ནམ་རྣམ་པ་ཡེ་ནས་མེད་པ་
སྟེ། ལུང་ལས་ཀྱང་། དཔེ་ཐིག་ལེ་ཉག་གཅིག དོན་ཐིག་ལེ་ཉག་གཅིག་རྟགས་ཐིག་ལེ་
ཉག་གཅིག་སྟེ། ཡང་དག་པར་འབྲས་བུ་སངས་རྒྱས་ཀྱི་དགོངས་པ་ཐིག་ལེ་གཅིག་ལ་
འདུས་པའི་ཕྱིར། མཉམ་སྟེ་གཅིག་པའོ། །དེ་ལྟར་ཡེ་ནས་མཁྱེན་པ་ནི། མཁྱེན་པའི་
ཡང་མཁྱེན་པ་ཆེན་པོ་སྟེ། མཁྱེན་ལ་མི་རྟོག་མི་དམིགས་པའོ། །དེའི་ཕྱིར་མཉམ་ཉིད་
འཁྲུལ་པ་མེད་པའི་ཐུགས་ཀྱི་རང་བཞིན་ནི། བདེ་དང་མི་བདེ་གཉིས་ཀྱི་མཐའ་ལས་
འདས་ཏེ། ནམ་མཁའ་ལྟར་ཀུན་ལ་ཁྱབ་ཀྱང་དམིགས་མེད་ཀུན་གསལ་ཡངས་པའི་
མཚན་ཉིད་འཛིན་པའོ། །མི་འཁྲུལ་སོ་སོའི་རྗེས་མི་རྟོག །མཉམ་ཉིད་འཁྲུལ་མེད་
ཐུགས་ཉིད་ནི། །གཉིས་མེད་དོན་རྟོགས་མཚན་ཉིད་འཛིན། །ཞེས་པ། མི་འཁྲུལ་པ་
ནི་སེམས་ཅན་གྱི་བསམ་པ་མ་ཡིན་པས་སོ། །དེ་ལྟར་ཐམས་ཅད་མཁྱེན་པའི་ཐུགས་
ཡིན་པའི་ཕྱིར། སོ་སོ་འམ་མཚན་མའི་རྗེས་སུ་ཡེ་ནས་མི་རྟོག་མི་སྤྱོད་པས། ཆེ་ཆུང་
དང་བཟང་ངན་དང་ཉེ་རིང་གཉིས་ཀྱི་རྣམ་པ་མེད་པས་མཉམ་ལ། དེ་ཁོ་ན་ལས་མ་
འདས་པས་ཉིད་ཅེས་བྱའོ། །དེ་ལྟ་བུའི་ཕྱིར་ན་རྣམ་པ་གང་དུ་ཡང་ནོར་ཞིང་འཁྲུལ་བ་
མེད་པས་ན་ཐུགས་ཞེས་བྱའོ། །དེ་བས་གཉིས་སུ་མེད་དེ་གཅིག་པོའི་དོན་རྟོགས་པའི་



མཛོད་ལྷ་འགྲེལ།
327
ཕྱིར། གཉིས་མེད་དོན་རྟོགས་མཚན་ཉིད་འཛིན་པའོ། །མི་སྐྱེ་མི་འགག་རྗེས་མ་རྟོགས།
མཐའ་བྲལ་མཉམ་ཉིད་ཐུགས་ཉིད་ནི། །འབྲས་བུ་ཡེ་དག་མཚན་ཉིད་འཛིན། །ཞེས་
པ། མི་སྐྱེ་བའི་སེམས་ལྟ་བུ་མ་སྐྱེས་པ་མ་ཡིན་པས། རྣམ་པ་ཐམས་ཅད་འགག་པ་མེད་
པར་མཁྱེན་པའོ། །མཚན་མའི་རྟོག་པའི་རྗེས་སུ་མི་རྟོག་པ་སྟེ། མཐའ་གཉིས་དང་ཡེ་
ནས་བྲལ་བས་མཉམ་ལ། གཉིས་མེད་ཁོ་ན་ཉིད་ཅེས་བྱའོ། །དེ་ལྟ་བས་ན་གང་དུ་ཡང་
འཁྲུལ་ནོར་ཡེ་ནས་མེད་པས་ཐུགས་ཏེ། མ་ནོར་མ་འཁྲུལ་ཐམས་ཅད་ཀྱི་འདྲེན་སྟོན་
མཛད་ཅིང་དྲངས་པའི་འབྲས་བུ་ནི། བདག་དོན་ཉིད་ཀྱང་རྩེ་རུ་ཆིབས་ལ་གཞན་
དོན་ཉིད་ཀྱང་ལྷུན་གྱིས་གྲུབ་པས། འབྲས་བུ་ཡེ་དག་མཚན་ཉིད་འཛིན་པའོ། །རིག་
པ་གདེང་གྱུར་རྗེས་མི་རྟོག །མཉམ་ཉིད་འཁྲུལ་མེད་ཐུགས་ཉིད་ནི། །ཅི་ལ་མི་དཔྱོད་
མཚན་ཉིད་འཛིན། །ཞེས་པ། རིག་པ་ནི་སྣང་སྲིད་ཐམས་ཅད་ནམ་མཁར་རིག བོན་
ཐམས་ཅད་བོན་ཉིད་དུ་རིག སྐྱེ་འགྲོ་ཐམས་ཅད་སེམས་ཉིད་དུ་རིག་པ་སྟེ། དེ་བས་
ཀྱང་འབྲས་བུ་སངས་རྒྱས་སུ་རིག་པས་དོན་གདེང་དུ་གྱུར་པའོ། །དེ་བཞིན་དུ་གྱུར་
པ་འམ་སོ་སོ་འམ་མཚན་མའི་རྟོག་པའི་རྗེས་སུ་མི་རྟོག་གོ །དེ་ལྟ་བུའི་ཕྱིར་ན། ཐམས་
ཅད་ཀུན་ཡང་མཉམ་པོར་མཁྱེན་པ་ལ་མཉམ་པ་ཡང་མཉམ་པ་ཉིད་དུ་མཁྱེན་པས།
གང་ལ་ཡང་ཡེ་ནས་ནོར་འཁྲུལ་མེད་དེ། དེ་ཁོ་ན་ཉིད་ལ་ཐུག་པས་ཐུགས་ཉིད་དེ། དེ་
ཁོ་ན་ལས་ཅི་ལ་མི་དཔྱོད་མི་སེམས་པའི་ངང་ལ་རང་བཞིན་དུ་གནས་པས། ཅི་ལ་
ཡང་དཔྱོད་མི་སེམས་མཚན་ཉིད་འཛིན་པའོ།།
ད་ནི་རྣམ་པ་ཐམས་ཅད་མཁྱེན་པའི་ཡེ་ཤེས་ཀྱི་མཚན་ཉིད་བསྟན་ཏེ། རྣམ་པ་
ཐམས་ཅད་མཁྱེན་པ་ཡི། །ཡེ་ཤེས་ཉིད་ཀྱི་མཚན་ཉིད་ནི། །ཀུན་གསལ་དོན་རྟོགས་



32
སངས་རྒྱས་གཡུང་དྲུང་བོན་གྱི་དཔེ་ཚོགས།
མཚན་ཉིད་འཛིན། །ཞེས་པ། དེ་ལ་རྣམ་པ་གསུམ་སྟེ། འཁོར་བ་སེམས་ཅན་གྱི་རྣམ་
པ་དང་། ཐར་པ་སངས་རྒྱས་ཀྱི་རྣམ་པ་དང་། གཉིས་མེད་མཉམ་པའི་རྣམ་པ་གསུམ་
ཐམས་ཅད་ནི་མ་ལུས་པ། མཁྱེན་པ་ནི་མི་མཁྱེན་པ་མི་མངའ་བས་མཁྱེན་པའོ། །དེ་ཅི་
ལྟར་ཞེ་ན། རྣམ་པ་ཐམས་ཅད་མཁྱེན་པའི་ཡེ་ཤེས་ཏེ། དང་པོར་རྒྱུ་རྐྱེན་ལྟ་བུ་ལས་མ་
གྲུབ་པས། བར་དུ་སྐྱེ་འགག་དང་འཕོ་འགྱུར་མི་མངའ་བས། རང་འབྱུང་དག་པའི་
ཡེ་ཤེས་རང་གི་གསལ་བའི་བདག་ཉིད་དུ་བཞུགས་པས། འཁོར་བ་སེམས་ཅན་གྱི་
མཚན་ཉིད་འདི་ལྟར་ཏེ། དང་པོར་བག་ཆགས་སྣ་ཚོགས་ཀྱི་རྒྱུ་ལ། བར་སྤྱོད་པའི་
རྐྱེན་སྣ་ཚོགས་བྱས་པས། ཐ་མ་འཁོར་བ་སྡུག་བསྔལ་གྱི་སེམས་ཅན་རིགས་དྲུག་ཏུ་
སྐྱེས་པས། སྐྱེ་གནས་དང་ལུས་བོང་གི་ཚད་དང་ཚེ་ཚད་དང་དབང་ཐང་དང་སྐྱིད་
སྡུག་དང་མཐའ་འབྲས་བུ་གར་སྐྱེས་གར་གནས་ཀྱི་རྣམ་པ་མཁྱེན་པས་ཀྱང་། རྣམ་པ་
ཐམས་ཅད་ཅིར་ཡང་མཁྱེན་པའོ། །སངས་རྒྱས་དང་མྱ་ངན་ལས་འདས་པའི་ཐུགས་
ཀྱི་ཐུགས་རྗེ་དང་། སྐུ་དང་ཡེ་ཤེས་དང་འདུལ་བའི་ཞིང་ཁམས་དང་། མཁྱེན་པའི་
ཁྱད་པར་དང་། གདུལ་བྱའི་འདུལ་ཐབས་དང་། སྐུ་གསུང་ཐུགས་ཡོན་ཏན་འཕྲིན་
ལས་ཐུགས་རྗེ་ལ་སོགས་ཐམས་ཅད་མཁྱེན་པས་ཀྱང་། རྣམ་པ་ཅིར་ཡང་
མཁྱེན་
པའོ། །ཐ་མ་འཁོར་འདས་གཉིས་སུ་མེད་པར་ཐིག་ལེ་ཉག་གཅིག་གི་ངང་ངམ་རང་
བཞིན་མཁྱེན་པས་ཀྱང་། རྣམ་པ་ཐམས་ཅད་མཁྱེན་པའི་ཡེ་ཤེས་དང་ལྡན་པའི། དེ་
ལྟ་བས་ན། ཡེ་ཤེས་དེ་བཞིན་དུ་ཡེ་༼མ༽བྱུང་མ་སྐྱེས་སྐྱེ་བ་མེད་པས། ཡེ་མ་བྱུང་མ་
སྐྱེས་པས་ན་མཁྱེན་ནམ་ཤེས་པས་ཡེ་ཤེས་ཏེ། མཚན་ཉིད་དེ་དང་རང་གི་རང་བཞིན་
ནོ། །ཀུན་གསལ་ནི་དེ་བཞིན་དུ་བདག་གཞན་གཉིས་སུ་མེད་པའི་དོན། སྒྲིབ་པ་མེད་



མཛོད་ལྷ་འགྲེལ།
329
པར་ས་ལེ་མེ་ལོང་གཡའ་དག་པ་འམ་ཤེལ་དག་པའམ། །ནམ་མཁའ་དག་པའི་ངོགས་
བཞིན། གསལ་བར་རྟོགས་པས་ཀུན་གསལ་རྟོགས་པའི་མཚན་ཉིད་འཛིན་པའོ།།
ད་ནི་བླ་ན་མེད་པ་ཡང་དག་པར་རྫོགས་པའི་འབྲས་བུ་ཉིད་བསྟན་ཏེ། བླ་མེད་
ཡང་དག་རྫོགས་པ་ཡི། །བླ་མེད་འབྲས་བུ་ཐོབ་པ་ནི། །དེ་ཉིད་མ་བཅོས་མཚན་ཉིད་
འཛིན། །ཞེས་པ། བླ་མེད་ནི་བླ་མའི་བླ་མ་བླ་མེད་ནི་སངས་རྒྱས་ཏེ། གོང་མའི་གོང་
མ་ན་མེད་པའི་འབྲས་བུའོ། །དེ་ལྟ་བས་ན། གནས་བླ་ན་མེད་པ་བོན་གྱི་དབྱིངས། སྐུ་
བླ་ན་མེད་པ་བོན་གྱི་སྐུ། ཡེ་ཤེས་བླ་ན་མེད་པ་རང་འབྱུང་ཡེ་ཤེས། ལྷ་བླ་ན་མེད་པ་
ཀུན་ཏུ་བཟང་པོ། །བསྟན་པ་བླ་ན་མེད་པ་སངས་རྒྱས་ཀྱི་བཀའ། མཁྱེན་པ་བླ་ན་མེད་
པ་ཐམས་ཅད་མཁྱེན་པའི་སྟོན་པ། འབྲས་བུ་བླ་ན་མེད་པ་མངོན་པར་སངས་རྒྱས་
པའོ། །དེ་ཉིད་ནི་དེ་དག་ཐམས་ཅད་ཀྱང་། མ་བཅོས་བཅོས་སུ་མེད་པའི་དེ་ཁོ་ན་ཉིད་
ཐིག་ལེ་ཉག་གཅིག་ལ་འདུས་སོ། །དེ་ལྟ་བས་ན། དེ་ཉིད་མ་བཅོས་མཚན་ཉིད་འཛིན་
པ་ཡིན་ནོ། །སྲིད་པའི་མཛོད་ཕུགས་ཀྱི་རང་བཞིན་ཉིད་ཀྱི་མཚན་ཉིད་བསྟན་པའི་
གནས་བཅུ་གསུམ་པའོ།། །།
ཞང་ཞུང་སྐད་དུ། ད་ལི་ཏ་ཆོད་མུ་གུང་སལ། བོད་སྐད་དུ། ལས་དང་སྤྱོད་པའི་
མཛོད་བསྟན་པ། ལས་དང་སྤྱོད་པའི་མཛོད་བསྟན་པ་ལ་སྤྱི་དོན་ལྔ་སྟེ། རྣམ་པར་
དག་པ་གཤེན་རབ་ལས་སྤྱོད་བསྟན་པ་དང་། རྣམ་པར་མ་དག་པ་སེམས་ཅན་ལས་
སྤྱོད་བསྟན་པ་དང་། དགེ་བའི་ལས་སྤྱོད་བསྟན་པ་དང་། སྡིག་པའི་ལས་སྤྱོད་བསྟན་
པ་དང་། ལུང་དུ་མ་བསྟན་པའི་ལས་སྤྱོད་བསྟན་པའོ། །ལས་དང་སྤྱོད་པ་ལྔ་ཞེས་པ།
ལས་ནི་བྱ་བའི་དོན་ནོ། །སྤྱོད་པ་ནི་ལྔ་པོ་རང་གིས་སྤྱད་པར་བྱ་བའི་སྤྱོད་པ་བཅུ་བཅུ་



330
སངས་རྒྱས་གཡུང་དྲུང་བོན་གྱི་དཔེ་ཚོགས།
སྤྱོད་པའོ། །གཤེན་རབ་ལས་སྤྱོད་བཅུ་བསྟན་པ། །ཞེས་པ། གཤེན་རབ་ལ་གསུམ་སྟེ།
འདས་དང་མ་བྱོན་ད་ལྟར་གྱི་གཤེན་རབ་གསུམ་ལ། འདས་པའི་དུས་སུ་སྟོན་པ་གཏོ་
རྒྱལ་ཡེ་མཁྱེན་གྱི་སྐུའི་ཐུགས་རྗེ་བསྟན། ད་ལྟའི་དུས་སུ་སྟོན་པ་གཤེན་རབ་མི་བོས་
གསུང་གི་ཐུགས་རྗེ་བསྟན། མ་འོངས་པའི་དུས་སུ་སྟོན་པ་ཐང་མ་མེ་སྒྲོན་གྱི་ཐུགས་
[ཀྱི་ཐུགས ]རྗེས་བསྟན་པར་མཛད་དོ། །དེ་ཡང་ད་ལྟའི་དུས་སུ་སྟོན་པ་ཡང་། བོན་
ཉིད་ཀྱི་དབྱིངས་ནས་བོན་ཉིད་ཀྱི་སྐུའི་ཐུགས་རྗེ་ཆེན་པོས་ལོངས་སྤྱོད་རྫོགས་པའི་སྐུ་
ལ་བསྟན། ལོངས་སྤྱོད་རྫོགས་པས་འོག་མིན་གྱི་དབྱིངས་ནས། སྤྲུལ་པའི་སྐུ་ལ་ཐུགས་
རྗེ་ཆེན་པོས་བསྟན། སྤྲུལ་པས་འགྲོ་བ་མི་ཡུལ་དུ་སྟོན་པ་གཤེན་རབ་མི་བོ་བྱ་
བར་སྤྲུལ་ནས་བསྟན་ཏེ། དེ་ལྟར་ཐུགས་རྗེ་སྤྲུལ་གཤེན་ནས། འགྲོ་རྣམས་རབ་ཏུ་
འདྲེན་པས་གཤེན་རབ་བོ། །དེ་ལ་མཛོད་རྣམ་པ་རྣམ་པར་དག་པ་ཡིན་ནོ། །དེ་
བཞིན་དུ་གང་ཟག་གི་གཤེན་རབ་གང་སྤྱོད་པ་རྣམས་ཀྱང་། གཤེན་རབ་ཀྱིས་
ལས་སྤྱོད་དང་ལྡན་པའོ། །གཤེན་རབ་ཀྱི་ལས་སྤྱོད་བཅུ་བསྟན་པའོ།།
ད་ནི་གཉིས་པ་མ་དག་པའི་སེམས་ཅན་ཀྱི་ལས་སྤྱོད་བཅུ་བསྟན་ཏེ། རྣམ་པར་
མ་དག་སེམས་ཅན་གྱི། །ལས་དང་སྤྱོད་པ་ཡིན་པར་བསྟན། །ཞེས་པ། རྣམ་པར་མ་
དག་པ་ནི། ལུས་ངག་ཡིད་ཀྱི་རྣམ་པར་མ་དག་པ་སྟེ། ལུས་ཀྱི་སྤྱོད་པ་མ་དག་པས་
སྡིག་པ་གསུམ་བྱེད། ངག་མ་དག་པས་ནི་མི་དགེ་བ་བཞི་སྨྲ། ཡིད་མ་དག་པས་ནི་
བསམ་པ་ངན་པ་སེམས་ཏེ། སེམས་ཅན་གྱི་རང་བཞིན་གྱིས་མ་དག་པའི་སྡིག་པ་བཅུ་སྤྱོད་
དོ། །འདུ་འཛི་འབྲེལ་བ་སེམས་ཅན་གྱིས། །ལས་དང་སྤྱོད་པ་དེ་བཞིན་ཏེ། །ཞེས་པ། འདུ་
བ་ནི་སྐྱིད་སྡུག་དང་ཟས་ནོར་ལ་འཛི་པ་ནི་འཁྲུལ་པའོ། །འབྲེལ་པ་ནི་མ་ཆད་པ་སྟེ་



མཛོད་ལྷ་འགྲེལ།
31
སེམས་ཅན་གྱི་ཉོན་མོངས་པའོ། །དེའི་དབང་གིས་དེ་ལྟ་བུ་སྤྱོད་པའོ། །འཛིན་རྟོག་
སྤྱོད་པའི་སེམས་ཅན་གྱིས། །ལས་དང་སྤྱོད་པ་ཡིན་པར་བསྟན། །ཞེས་པ། བདག་དང་
གཞན་དུ་འཛིན་ཞིང་ཚིག་སྤྱོད་པ་ལ་རྟོག་པ་སྟེ། དེ་ལ་རྟག་ཏུ་སྤྱོད་པ་ནི་སེམས་
ཅན་གྱི་ལས་སོ། །ལོག་སྤྱོད་འཁྲུལ་པ་སེམས་ཅན་གྱི། །ལས་དང་སྤྱོད་པ་ཡིན་པར་
བསྟན། །ཞེས་པ། ལྟ་བ་ལོག་པ་དང་སྤྱོད་པ་ལོག་པར་སྤྱོད་པ་དང་། འཁྲུལ་པའི་བློ་དགུ་
ལ་སོགས་པ་འཁྲུལ་པའི་འཁྲུལ་གཞི་ལ་སྤྱོད་པ་ཡང་སེམས་ཅན་གྱི་ལས་སོ། །དམིགས་པའི་
རྟེན་བཅས་སེམས་ཅན་གྱིས། །ལས་དང་སྤྱོད་པ་ཡིན་པར་བསྟན། །ཞེས་པ། བདག་དང་
གཞན་དུ་བཟུང་ནས། བདག་གཞན་ལ་དམིགས་པ་དང་། འདི་དང་ཕྱི་མ་ལ་ དམིགས་
པ་འཆལ་བ་ཡང་། སེམས་ཅན་གྱིའོ། །འདོད་ལ་ཆགས་འཁོར་སེམས་ཅན་གྱིས། །ལས་
དང་སྤྱོད་པ་དེ་བཞིན་ཏེ། །ཞེས་པ། འདོད་པའི་ཡོན་ཏན་ལྔ་པོ་ལ་ཆགས་ཤིང་འཁོར་
བ་སྟེ། དེ་ཡང་སེམས་ཅན་གྱི་ལས་དང་སྤྱོད་པའོ། །འབད་རྩོལ་འབྱིན་པ་སེམས་ཅན་
གྱིས། །ལས་དང་སྤྱོད་པ་ཡིན་པར་བསྟན། །ཞེས་པ། བསམ་པའི་རྩོལ་བ་ལ་ལུས་ཀྱི་
འབད་པས་འབྱིན་པ་ནི། ལུས་སེམས་གཉིས་ཀྱིས་རྩོལ་བ་འབྱིན་པ་ནི་སེམས་ཅན་
གྱིས་ལས་སྤྱོད་དོ། །ཡུལ་ལ་གཅོད་གཡེང་སེམས་ཅན་གྱིས། །ལས་དང་སྤྱོད་པ་དེ་
བཞིན་ཏེ། །ཞེས་པ། འདོད་པའི་ཡོན་ཏན་ལྔའི་སྤྱོད་ཡུལ་ཤེས་པས་གཅོད་དེ། དེ་དག་
ལ་བསམ་པ་གཡེངས་ནས་དགེ་བ་མི་དྲན་པ་སེམས་ཅན་གྱི་ལས་སྤྱོད་དོ། །དུས་ཀྱི་
འགྱུར་ལྡོག་སེམས་ཅན་གྱི། །ལས་དང་སྤྱོད་པ་ཡིན་པར་བསྟན། །ཞེས་པ། དུས་སྔ་ཕྱི་
གསུམ་ལྟ་བུ་ལ་སེམས་ཅན་གྱིས་གཟུགས་ཕུང་དང་བསམ་པ་ལས་སྤྱོད་འགྱུར་བ་ནི།
སེམས་ཅན་གྱི་ལས་སྤྱོད་དོ། །དེ་ལ་འཆོས་པ་སེམས་ཅན་གྱིས། །ལས་དང་སྤྱོད་པ་ཡིན་



32
སངས་རྒྱས་གཡུང་དྲུང་བོན་གྱི་དཔེ་ཚོགས།
པར་བསྟན། །ཞེས་པ། དེ་ནི་གོང་མའི་དུལ་ས་སྙེག་པ་སྟེ། ལ་ནི་ད་ལྟ་འདི་ལ་ཡིན་གྱི།
དུས་སྔ་ཕྱི་གསུམ་ལ་ཡང་དུས་མེད་ལ། རང་གི་ཕུང་པོ་སྐྱེས་ནས་འཆི་ལ་བཅོས་སུ་
མེད་པ་ལ་འཆོས་པ་དང་། རང་གི་ལུས་ངག་ཡིད་གསུམ་ལ་དུས་བཟུང་ནས་འཆོས་
པ་དང་། བྱ་བའི་བསམ་སྤྱོད་ལ་དུས་བཟུང་ནས་འཆོས་པ་ནི། སེམས་ཅན་གྱི་ལས་
སྤྱོད་དོ། །དེ་ཡང་ལས་ཀྱིས་སྔོན་གྱི་ལས་དབང་ལ། སྤྱོད་པ་ནི་ད་ལྟར་གྱི་བསམ་གྱིས།
འདོད་པ་སྒྲུབ་པ་ནི་ལས་སྤྱོད་ཡིན་བར་སྟོན་ནོ། །གང་ཡང་རྣམ་པར་དག་པར་མཛད་
པ་ནི་གཤེན་རབ་ཀྱི་དགོངས་སྤྱོད་རྣམ་པར་དག་པའོ། །དེ་ལྟ་བས་ན། སེམས་ཅན་
རྣམས་ཀྱང་བསམ་སྤྱོད་རྣམ་པར་དག་པར་སྤྱོད་པར་བྱའོ།།
ད་དོན་གསུམ་པ་དགེ་བའི་ལས་སྤྱོད་བཅུ་བསྟན་ཏེ། དགེ་བའི་ལས་སྤྱོད་བཅུ་
བསྟན་པ། །ཞེས་པ། སྡིག་པ་མ་ཡིན་པ་སྟེ། རྣམ་པར་དག་པའི་དགེ་བ་དང་། ཐར་པའི་
ལམ་བསྐྱེད་པའི་དགེ་བའི་ལས་སྤྱོད་དོ། །ཕྱག་རྒྱུ་མཉམ་པར་འཆིང་པ་དང་། །ཞེས་
པ། ཕྱག་ནི་མི་གནས་པ་སྟེ། རྒྱ་མི་ཁྲོལ་བའོ། །དེ་ལས་གོང་གིས་གང་ལ་ཅི་ཕྱིར་ཕྱག་
པ་སྟེ། གང་ཕྱག་ན་སྡིག་པ་མི་དགེ་བ་ཕྱག གང་གིས་ཕྱག་ན་དགེ་བའི་སྟོབས་ཀྱིས་
ཕྱག ཅི་ལྟར་ཕྱག་ན་ལུས་ཀྱི་སྡིག་སྒྲིབ། ལུས་སྐུར་གསལ་བའི་དགེ་སྤྱོད་ཀྱིས་ཕྱག་
གོ །ངག་གི་སྡིག་སྒྲིབ་གསུང་དུ་བརྗོད་པའི་སྔགས་དང་སྙིང་པོས་ཕྱག ཡིད་ཀྱི་སྡིག་
སྒྲིབ་ཐུགས་སུ་གསལ་བའི་ལྟ་དགོངས་ཀྱིས་ཕྱག་གོ །ཅི་ཕྱིར་ཕྱག་ན་ལུས་ངག་ཡིད་
གསུམ་གྱི་སྡིག་སྒྲིབ་ཕྱག་ནས་སྐུ་གསུང་ཐུགས་ཀྱི་འབྲས་བུ་ཐོབ་པའི་ཕྱག་གོ །རྒྱ་ནི་
ལུས་ངག་ཡིད་གསུམ་གྱི་སྡིག་སྒྲིབ་མི་སྣང་པར་སྐུ་གསུང་ཐུགས་ཀྱི་རྒྱས་འདེབས་
སོ། །རྒྱས་བཏབ་དེ་ལ་སུས་ཀྱང་འདའ་བར་མི་ནུས་པའོ། །ལྷ་གནས་ཡི་གེ་མཆོད་རྟེན་



མཛོད་ལྷ་འགྲེལ།
333
རྫས། །ཞེས་པ། ལྷ་ལ་བཞི་སྟེ། ཡེ་ཤེས་ཀྱི་ལྷ་དང་། ཏིང་ངེ་འཛིན་གྱི་ལྷ་དང་། རྟེན་དུ་
བཅས་པའི་ལྷ་དང་། བཏགས་པའི་ལྷའོ། །དབྱིངས་ནས་སྤྱན་དྲངས་པ་སྲི་ཞུར་མཆོད་
པའོ། །ཏིང་ངེ་འཛིན་གྱིས་དེ་ཅི་འདྲ་ཞིག་བསམ་པ་ལ་གསལ་བའོ། །རྟེན་བཅས་པ་
ནི། ལུགས་སུ་བླུག་པ་དང་། འབུར་དུ་གཏོད་པ་དང་། རིས་སུ་བྲིས་པའོ། །ངེས་པའི་
ཐུགས་རྗེ་ཆེ་བའི་ལྷའོ། །བཏགས་པའི་ནི། འཇིག་རྟེན་པས་ལྷ་བཟུང་ནས་མཚན་
ལྟར་བཏགས་པ་གང་ཡིན་པའོ། །དེ་ནི་ཡོན་ཏན་ཆེ་བའི་ཕྱིར་རོ། །གནས་ནི་བཞི་སྟེ།
བོན་ཉིད་དང་། འོག་མིན་དང་། དགའ་ལྡན་གྱི་གནས་དང་། ཐུན་མོང་གི་མཆོད་ཁང་
གསས་ཁང་བཞིའོ། །ཡི་གེ་ཡང་བཞི་སྟེ། དབྱིངས་ཀྱི་ཡི་གེ་དང་། སྟོན་པའི་ཐུགས་
ལ་གསལ་བའི་ཡི་གེ་དང་། དཔོན་གསས་བླ་མའི་ཐུགས་ལ་གསལ་བའི་ཡི་གེ་དང་།
མཚན་མ་རྟགས་ཀྱི་ཡི་གེ་དང་བཞིའོ། །དབྱིངས་ནི་དབྱིངས་ལ་ཡེ་ཤེས་ཀྱིས་འབྲི་
བའི་ཡི་གེའོ། །སྟོན་པ་ནི་ཐབས་ལ་ཤེས་རབ་ཀྱིས་འབྲི་བའི་ཡི་གེ དཔོན་གསས་ནི་
ཡུམ་ལ་ཡབ་ཀྱིས་འབྲི་བའི་ཡི་གེའོ། རྟགས་སུ་བཀོད་པ་ནི། དཀར་ཤོག་ལ་བཏགས་
སུ་བཏོན་ནས་བྲིས་པའོ། །དེ་ཀུན་གྱི་འདྲེན་པ་སྟེ། ལམ་པའི་ཕྱིར་ཡི་གེ་ཞེས་བྱའོ། །མཆོད་
རྟེན་ནི་རྣམ་པ་བརྒྱད་དེ། བོན་གྱི་སྐུའི་མཆོད་རྟེན་དང་། དབྱིངས་ཀྱི་དང་། མི་འགྱུར་
བའི་དང་། སྤྲུལ་པའི་དང་། སྲིད་ལ་གནོན་དང་། རང་འབྱུང་དང་། སྐུ་གདུང་གི་
དང་། འདུས་བྱས་དང་། གཟུགས་བརྙན་གྱི་བརྒྱད་དེ། གཞུང་ཆེན་པོ་ལྟར་བཤད་
དོ། །ཕྱག་གི་གནས་མཆོད་པའི་རྟེན། སྡིག་སྒྲིབ་བྱང་ཞིང་ཡེ་ཤེས་ཐོབ་པར་བྱ་བའི་
ཕྱིར། མཆོད་རྟེན་ནོ། །རྫས་སུ་ནི་བླ་རྒྱུན་དང་འོག་རྒྱན་ལ་སོགས་ཕྱི་ནང་གི་མཆོད་
རྫས་ཐམས་ཅད་དོ། །སྙིང་པོ་དོན་དམ་བརྗོད་འདས་དང་། །ཞེས་པ། སྙིང་པོ་ནི། སྙིང་



334
སངས་རྒྱས་གཡུང་དྲུང་བོན་གྱི་དཔེ་ཚོགས།
དང་འདྲ་སྟེ། ཡེ་ཤེས་ལ་སོགས་པའི་ཐུགས་ཀྱི་དཀྱིལ་ན་གནས་པ་ནི་སྙིང་ལ། ཡང་
བཅུད་དང་སྙིང་ཁུར་གྱུར་དེ་མ་འགག་པར་དྲང་ན་གསུང་སྟེ་ཐོབ་པའོ། །གང་བཏབ་
པ་བཞིན་དུ་སྔགས་པས་ནི་སྔགས་སོ། །དོན་ནི་འགྲོ་བའི་དོན་ལ་དམ་ནི་སྤྲོས་བྲལ་
ཐིག་ལེ་ཉག་གཅིག་ལ། དམ་པའི་ཡང་དམ་པ་སྟེ། དོན་དམ་པའོ། །འདོན་པ་ནི་ཞལ་
དུ། བརྗོད་པ་ནི་མང་དུ་བརྗོད་པའོ། །བཟླས་པ་ནི་ཡིད་ལ་གསལ་པོར་འཆད་དང་ཀློག་
འདོན་གདམས་ངག་མཆོད། །ཅེས་པ། འཆད་པ་ནི་གསུམ་སྟེ། ཐུགས་རྗེ་ཆེན་པོས་
བྱིན་རླབས་ཀྱིས་འཆད་པ་དང་། ཏིང་ངེ་འཛིན་རིག་པས་འཆད་པ་དང་། ཚིག་གིས་
དོར་རྡེག་གི་འཆད་པའོ། ཀློག་པ་ཡང་གསུམ་སྟེ། ཡེ་ཤེས་ཀྱི་ལྷ་གནས་ལྟ་བུར་ཀློག་པ་
དང་། མྱ་ངན་སྡུག་བསྔལ་གྱི་གནས་སུ་ཀློག་པ་དང་། འཁོར་བ་རྣམས་དྲང་པའི་ཕྱིར་
ཀློག་ཐབས་དང་གསུམ་མོ། །འདོན་པ་ནི་གསུམ་སྟེ། འདོན་མོས་ཤེས་པ་དང་། འདོན་
བཤད་དུ་ཤེས་པ་དང་། འདོན་སྒོམ་དུ་ཤེས་པའོ། །གདམས་ངག་ནི་ཐུགས་ཀྱི་དཀྱིལ་
ནས་སེམས་ཀྱི་དཀྱིལ་དུ་གདམས་པའི་ཕྱིར་ངག་ཏུ་བརྗོད་པའོ། །དེ་ལ་ཡང་གསུམ་
སྟེ། ཚིག་ཏུ་བདེན་པའི་གདམས་ངག་དང་། དོན་དུ་བདེན་པའི་གདམས་ངག་དང་།
གཉིས་མེད་གཅིག་གསལ་གདམས་ངག་གོ །མཆོད་པ་ནི་གསུམ་སྟེ། སྲི་ཞུ་ཡོན་ཏན་
སྙིང་རྗེ་ལ། །ཡར་མཆོད་མར་སྦྱིན་བཀང་པའོ། །དེ་བཞིན་མཉན་བསམ་སྒོམ་པ་དང་། །ཞེས་
པ། དེ་ནི་དཔོན་གསས་བླ་མའི་གསུང་དོན་དེ་བཞིན་ནི་ཅི་བཞིན་མར་མཉན་ལ་ཤེས་
པར་བྱ་བ་སྟེ། སྒོ་གསུམ་འཕྲུག་པའི་སྒོ་ནས། བསམ་པ་ནི་བདེན་པ་ལས་དོན་ངེས་
པ་ལས་འབྲས་བུ་ཐོབ་རྒྱུ་གོ་བའོ། །སྒོམ་པ་ལ་གསུམ་སྟེ། ལྷ་དང་ཏིང་ངེ་འཛིན་མི་
དམིགས་པའོ། །ཏིང་འཛིན་ཟབ་གསལ་མཚན་ཉིད་དོ། །ཞེས་པ། ཏིང་ངེ་འཛིན་ནི་



མཛོད་ལྷ་འགྲེལ།
335
རྟོགས་པ་གསལ་བ་མི་འཆོར་པའོ། །ཟབ་པ་ནི་ནམ་མཁའ་འམ་རྒྱ་མཚོ་ལྟར་གཏིང་
ཟབ་པ་སྟེ། བརྟག་པར་དཀའ་ལ་རྟོགས་པར་དཀོན་པའི་དོན་ནོ། །མཉམ་པ་ཉིད་ནི་
ཤིན་དུ་ཟབ་པའི་དོན་རྟོགས་ན། མི་མཉམ་ཡེ་མེད་དེ། ནམ་མཁའ་ལྟར་མཉམ་པར་
གནས་སོ། །དད་པ་ནི་གསུམ་སྟེ། མོས་དང་གུས་དང་དྭངས་པ་དང་གསུམ་གྱིས་དད་པ་
བསྐྱེད་པས། འདུན་པ་ཟབ་མོ་གསེར་ཞུན་མ་ལྟ་བུ་རྐྱེན་གྱིས་བསྒྱུར་བའོ། །བསམ་པ་
བཟང་པོས་དགེ་བ་གང་ལ་ཡང་ཤིན་དུ་ཡིད་རངས་པ་ནི། མདོ་ལས། རབ་ཏུ་གནས་
པའི་དགེ་བ་ལ་ཤིན་དུ་སྤྱོད་པའི་སྐྱེས་བུ་རྣམས་ནི། ཨེ་མ་ངོ་མཚར་ཆེའོ། །བདག་ཀྱང་
དེ་བཞིན་འབྲང་སྟེ། ཡི་རང་ངོ་། །ཞེས་ཡིད་ཆེས་རང་པའོ། །དེ་བཞིན་ཚད་མེད་བཞི་
གསལ་ངང་། །ཞེས་པ། དེ་ནི་སྣང་བའི་ཡུལ་དེ་ལ། བཞིན་ནི་ཅི་བཞིན་དུ་ཚད་མེད་
བཞི་སྒོམ་པ་སྟེ། ཚད་མེད་པ་བཞི་བསམ་པར་བྱའོ། །གསལ་བ་ནི་ཤིན་དུ་གསལ་བར་
ཉམས་སུ་ལེན་པའོ། །དགེ་བཅུའི་ལས་སྤྱོད་རྫོགས་དོན་དང་། །ཞེས་པ། སྡིག་བཅུའི་
རྣམ་པ་ད་སྤངས་ཀྱིས། ལུས་ངག་ཡིད་གསུམ་གྱི་དགེ་བ་ཚིག་ཙམ་མ་ཡིན་པར་དོན་
དུ་རྫོགས་པར་སྤྱོད་པའོ། །བླ་མེད་ཕྱིན་བཅུའི་དོན་སྡུད་པ། །ཞེས་པ། བླ་ན་ཡོད་པ་ནི་
འཁོར་བའི་བོན་ཏེ། དེ་དག་རྣམ་པར་དག་པས། བླ་ན་མེད་པར་ཕྱིན་པའི་ལས་སྤྱོད་ནི།
བླ་ན་མེད་པར་ཕྱིན་པ་བཅུ་སྤྱད་བསྒོམ་བྱ་སྟེ། སྦྱིན་པ་དམིགས་པ་མེད་པར་བཏང་
པ་དང་། ཚུལ་ཁྲིམས་འཆལ་པ་མེད་པར་བསྲུང་བ་ལ་སོགས་དགུ་སྤྱད་པར་བྱས་ལ།
ཉོན་མོངས་པ་མངོན་དུ་རྒྱུ་བའི་སྡིག་སྒྲིབ་དག་པར་བྱ། ཤེས་རབ་ཀྱི་བླ་ན་མེད་པར་
ཕྱིན་པ་མཐའ་ལ་བསྒོམས་པས། བག་ལ་ཉལ་གྱི་སྒྲིབ་པ་དལ་གྱིས་ལ་ཙམ་དེ་དག་
ནས། བླ་ན་མེད་པ་ཡང་དག་པར་རྫོགས་པའི་འབྲས་བུ་ཐོབ་པར་འགྱུར་རོ། །དགེ་བའི་



336
སངས་རྒྱས་གཡུང་དྲུང་བོན་གྱི་དཔེ་ཚོགས།
ལས་དང་སྤྱོད་པའོ། །ཞེས་པ། དེ་བཞིན་དུ་དཀར་དག་གི་ལས་སྤྱོད་ཀྱིས་དགེ་བའི་
ལས་སྤྱོད་བསྒོམ་པ། སྤྱོད་པའི་འཕྲིན་ལས་ཀྱིས། བག་ཆགས་ཀྱི་སྡིག་སྒྲིབ་བྱང་ནས།
རྒྱུ་བསོད་ནམས་ཀྱི་ཚོགས་མི་དང་ལྷ་ཁྱད་པར་ཅན་ཐོབ་ལ། བསམ་པ་ལྷ་བསྒོམ་གྱིས་
འབྲས་བུ་ཡེ་ཤེས་ཀྱི་ཚོགས་བླ་ན་མེད་པ་ཡང་དག་པར་རྫོགས་པའི་འབྲས་བུ་ཐོབ་
པར་འགྱུར་རོ། །དེ་བཞིན་གཤེན་རབ་རྗེས་འབྲང་རྣམས་ཀྱང་སྤྱོད་པར་བྱའོ།།
ད་ནི་བཞི་པ་སྡིག་པའི་ལས་སྤྱོད་བཅུ་བསྟན་ཅིང་བཤད་པར་བྱ་སྟེ། སྡིག་པའི་
ལས་སྤྱོད་བཅུ་བསྟན་པ། །ཞེས་པ། དགེ་བ་མ་ཡིན་པས་སྡིག་པ། ལས་སྤྱོད་མ་དག་
པས་སྐྱོན་ཏེ། འབྲས་བུ་ངན་པར་སོང་པས་ངན་བུ་སྐྱེ་བའི་ལས་སྤྱོད་ཞེས་བྱའོ། །གོ་
མཚོན་རྣོ་གཅོད་སྲ་ཤོམ་དང་། །ཞེས་པ། གོ་སྲ་བ་དང་མཚོན་རྣོ་པོ་རྣམས་ཤོམ་པ་ནི།
ཞེ་སྡང་གིས་མཁར་ལ་གདུག་སེམས་ཀྱིས་འགྲམ་འདིངས་པའོ། །འཁྲས་འཐབ་ཚིག་
རྩོད་བཞི་བསྐྱེད་པ། །ཞེས་པ། འཁྲུས་པའི་ས་ནི་གནས་པའི་མཁར་ལ། འཐབ་པའི་
ཚིག་ནི་རྩུབ་པ་སྟེ། རྒྱོབ་དང་སོད་ཟེར་བའོ། །རྩོད་པའི་གཞི་ནི་བདག་ཏུ་ཕྱེ་བ་ལ་
ལངས་པའོ། །སྐྱེད་པ་ནི་ང་བདག་ཏུ་འཛིན་པ་བྲི་བར་ང་སྐྱེས་པའོ། །གཡོ་རྒྱུ་ཐབས་
ཀྱི་གཞན་འདུལ་དང་། །ཞེས་པ། གཞན་འདུལ་བའི་ཕྱིར་གཡོ་སྒྱུ་བྱེད་པ་སྟེ། ཐབས་
ཀྱིས་ཁུངས་སུ་འཇུག་པའོ། །འཁྲུལ་པ་བདུད་ཀྱི་ལས་སྤྱོད་དང་། །ཞེས་པ། རིན་པོ་ཆེ་
མཆོང་གི་མདོ་ལས། གཟུགས་ཕུང་རྣམ་ཤེས་འཁྲུལ་ནས་ཀྱང་། སྡིག་པའི་ལས་སྤྱོད་
བྱས་པ་ན། བདུད་ཀྱི་ལས་སུ་རིག་པར་བྱ། །ཞེས་པ་སྟེ། དང་པོ་རྣམ་ཤེས་ལ་སོགས་
འཁྲུལ་པ་སྤྱོད་ནས། བར་དུ་སྡིག་པའི་ལས་སྤྱོད་བྱེད་པ་དང་། ཐ་མར་བདུད་ཀྱི་ལས་
སུ་གྱུར་པ་ནི། མ་རིག་པས་རྒ་ཤི་ལ་ཐུག་པས་སྦྱར་ལ་བཤད་དོ། །གཞན་ལྷའི་བུ་དག་



337
མཛོད་ལྷ་འགྲེལ།
རྣམས་ནི། རྨི་ལམ་འཁྲུལ་པ་ལ་སོགས་ཀྱི་མཐའ་ལ་བརྟག་ནས། མི་དགེ་བའི་ལས་
བྱེད་པ་ནི། བདུད་ཀྱི་ལས་སུ་སྤྱོད་པའོ། །བདུད་ནི་འཆི་བར་བྱེད་པས་བདུད་དོ། །རྔམ་
པ་སྲིན་པོའི་ཚུལ་ཅན་དང་། །ཞེས་པ། རྔམ་པ་ནི་བསམ་པ་རྔམ་པས་གཞན་གྱི་ཚེ་
སྲོག་གཅོད་པར་བསམ་སྟེ། སྤྱོད་པ་རྔམ་པས་རྣོ་མཚོན་ལ་སོགས། སྡིག་པ་དང་བརྡུང་
བ་དང་བསད་པ་དང་བཅད་པ་དགའ་བས། རག་ཤ་སྲིན་པོའི་ལྟ་བུའི་ཚུལ་འཛིན་
པས། བདུད་སྲིན་ལྟ་བུའི་ཚུལ་འཛིན་པའོ། །ལོག་པས་མཚམས་མེད་ཉེས་སྤྱོད་དང་། །ཞེས་
པ། ལོག་པ་ནི་བདེན་པ་ལས་ལོག་པ་སྟེ། མཚམས་མེད་པས་ཚད་ལས་བརྒལ་བ་ཡང་
ཡིན་ཏེ། ཕ་མ་གསོད་པ་དང་མཆན་གྱི་བུ་གསོད་པ་དང་། དཔོན་གསས་བླ་མ་གསོད་
པ་དང་། བདེ་བར་གཤེགས་པ་ལ་མངན་མཚང་གིས་སྨྲ་འདོད་ཅིང་། ཁྲག་འབྱིན་པ་
དག་ཡིན་གྱིས། སྨིན་པའི་འབྲས་བུ་ཐུར་དུ་འགྲོ་བ་ལ་བར་མཚམས་མེད་པར་ལྟུང་
བའོ། །དེ་དང་ཉེ་བ་ནི་ཕ་མ་རུ་འཚོག་སྐུ་གདུང་བཤིག་པ་དང་མ་ལ་མངལ་སྤྱོད་པ་
དང་། དཔོན་གསས་བླ་མའི་སྐུ་གཤོམ་སྟེ། འབྲས་བུ་བར་མཚམས་མེད་པ་དམྱལ་བར་
ལྟུང་ངོ་། །ཉོན་མོངས་གཉིས་སུ་འཛིན་རྟོག་དང་ཞེས་པ། ཉོན་མོངས་པའི་གཞི་སེམས་
གནས་པའི་དབང་གིས། ང་བདག་དང་གཟུང་འཛིན་དང་དགྲ་དང་གཉེན་ལ་སོགས་
པ་གཉིས་སུ་འཛིན་པ། བྱམས་སྡང་དང་ཕན་གནོད་དུ་རྟོགས་པས་སྡིག་པའི་ལས་
སྤྱོད་དོ། །མ་མོས་ཕྱི་འདུན་དད་ལོག་དང་། །ཞེས་པ། དགེ་བ་དང་བདེན་པ་མ་མོས་
པས། སྡིག་པའི་རྣམ་པ་ལ་ཕྱིར་ལ་འདུན་སྐྱེད་ཅིང་། དགེ་བ་དང་བདེན་པ་ལ་དད་པ་
ལོག་ནི། སྡིག་པའི་བསམ་སྤྱོད་དོ། །སྡིག་བཅུ་རྣམ་སྨིན་ལོག་ལྟ་དང་། །ཞེས་པ། སྡིག་
བཅུ་ནི་དགེ་བཅུ་མ་ཡིན་པ་སྟེ། ཟེར་བ་སྡིག་པ་བྱས་པས་མཐོ་རིས་ཐོབ་པ་དང་། སྲོག་



38
སངས་རྒྱས་གཡུང་དྲུང་བོན་གྱི་དཔེ་ཚོགས།
གཅོད་པས་ཚེ་རིང་བར་སྨྲ་ཞིང་། སྡིག་པའི་ལས་མཐའ་དག་བྱས་པས། རྣམ་པར་
སྨིན་པ་ལོག་པར་སྨིན་ཏེ་ངན་སོང་དུ་ལྟུང་ངོ་། །ཡང་ན་བདག་ལ་སོགས་པས་སེམས་
ཅན་གྱིས་སྲོག་ལ་སོགས་པ་བཅད་པ་ལས་ནི། བདག་གི་ཡི་དམ་གྱི་ལྷས་མཐོ་རིས་སུ་
འདྲེན་ནོ་ཟེར་ཏེ། སྡིག་པ་བྱེད་པ་ནི། རྣམ་སྨིན་འབྲས་བུ་ངན་སོང་འགྲམ་དུ་ལྟུང་
བས། སྡིག་པའི་སྤྱོད་པ་ཡིན་ནོ། །དོན་དང་མི་མཐུན་འགལ་འཁྲུལ་བཅུ། །ཞེས་པ། དེ་
དག་བཅུ་པོ་ནི། དོན་དམ་བདེན་པ་དང་མི་མཐུན་པས། ལོག་པར་འགལ་ཞིང་ཕྱིན་
ཅི་ལོག་ཏུ་འཁྲུལ་པ་བཅུ་སྟེ། ངན་སོང་ལས་ཐ་
ང་ལས་ཐར་པའི་དུས་མི་འོང་བས། དོན་དང་མི་
མཐུན་པའོ། །དོན་དང་མི་མཐུན་པ་ནི། བྱམས་པ་དང་ཞི་བ་དང་སྦྱིན་པ་དང་ཡངས་པ་
དང་། གསལ་བ་ལ་སོགས་པའི་དོན་དང་མི་མཐུན་པས། བཀའ་ལས་འགལ་ཞིང་ལོག་
པར་འཁྲུལ་པས། སྡིག་པའི་ལས་སྤྱོད་ཅེས་བྱའོ།།
ད་ནི་དོན་ལྔ་པ་ལུང་དུ་མ་བསྟན་པའི་ལས་སྤྱོད་བཅུ་བསྟན་ཏེ། ལུང་དུ་མ་
བསྟན་ལས་སྤྱོད་བཅུ། །ཞེས་པ། དགེ་སྡིག་གང་དང་བྲལ་བས། གང་གི་རྣམ་སྨིན་གུང་
ཡང་མེད་པས། ལུང་དུ་མ་བསྟན་པ་ཞེས་བྱའོ། །རང་ལུགས་ལག་ཆ་བདེ་ཁྱེར་དང་། །
ཞེས་པ། རྒྱུ་བཟང་ངན་གྱིས་བསམ་པ་གང་དུ་ཡང་མ་སྐྱེས་པས། ལག་ཆ་རྣམས་
ཀྱང་བདེ་ཕྱོགས་སུ་ཁྱེར་བའོ། །བརྡ་ཚིག་སྐད་སྒྱུར་དེ་བཞིན་སྨྲས། །ཞེས་པ། ལག་
གི་བརྡ་དང་སྨྲ་བའི་ཚིག སྐད་ཀུན་མ་བསྒྱུར་རང་ལུགས་རང་བཞིན་དུ་སྨྲའོ། །ལུས་
གསོ་འཚོ་བའི་རྒྱུ་རྐྱེན་ཐབས། །ཞེས་པ། ལུས་གསོ་ཐབས་ནི། ནོར་ཟས་ཀྱི་ཚགས་
དང་། གོས་ཟས་ཀྱི་ཚགས་དང་། ཁྱིམ་འཚེས་བྱ་ཐབས་སོ། །བཟོ་ལ་རིག་སྦྱོར་ཀུན་སྤྱོད་
དང་། །ཞེས་པ། བཟོ་ཡི་རྣམ་པ་ལ་ཤེས་རིག་གིས་མཐུན་སྦྱོར་གྱིས། དགོས་པའི་བྱ་བ་



མཛོད་ལྷ་འགྲེལ།
339
ཀུན་བསགས་ནས་སྤྱོད་པའོ། །མཐུན་པའི་རྣམ་པ་ཡང་མི་བྱེད་པ། །ཞེས་པ། དགེ་བ་
དང་མཐུན་པ་དང་སྡིག་པ་དང་མཐུན་པའི་བསམ་སྤྱོད་ཡང་མི་བྱེད་པར། གང་ཡང་
མ་ཡིན་པའོ། །གཞོན་ནུའི་རོལ་རྩེད་གླུ་གར་དང་། བྲོ་ཞེས་པ། བྲོ་དང་གླུ་གར་དང་
རོལ་མོའི་རྣམ་པ་གཞོན་པའི་རོལ་རྩེད་བྱེད་པའོ། །གཏོ་དཔྱད་སྨན་དང་གཙུག་
པག་དང་། །ཞེས་པ། གཏོ་བཞི་ལ་གཉིས་ཏེ། རྫུ་འཕྲུལ་མཐའ་དག་པ་ཙམ་པའི་གཏོ་
དང་། གང་ཟག་རིག་པས་སྤྱོད་པའི་གཏོའོ། །རྫུ་འཕྲུལ་མཐའ་དག་ནི་སྒྱུ་མ་མཁན་ཏེ།
རྡེའུ་ཤིང་བུ་དང་སྣ་ཚོགས་ལྔ་ལྟ་བུ་ལ་སྒྱུ་མའི་སྦྱོར་སྔགས་བཏབ་པས། སྐྱེས་པ་དང་
བུད་མེད་རྟ་དང་གླང་པོ་ལ་སྤྱོད་པ་དང་། ལྷ་སྲིན་དང་དམག་ཚོགས་དང་སྤྲུལ་
པ་མཐའ་དག་པའོ། །ཀུན་གྱིས་བདེན་པའི་གཏོ་ནི། སྨན་དང་དཔྱད་དང་གཙུག་ལག་
དང་། མོ་དང་ཕྱུ་ལ་སོགས་པའོ། །སྒྱུ་མ་མཁན་དང་འཕྲུལ་ཅན་དང་། །ཞེས་པ། སྒྱུ་མ་
ནི་བཤད་དོ། །འཕྲུལ་ཅན་ཡང་མཐུན་པའི་སྦྱོར་སྔགས་དང་། མཐུན་པའི་རྫས་སྦྱོར་
གྱིས། གཟུགས་ཀྱི་བྱེ་བྲག་མང་པོ་དང་། སྐད་ཀྱི་བྱེ་བྲག་མང་པོ་དང་། འཕྲུལ་གྱི་བྱེ་
བྲག་མང་པོ་བྱེད་པ་དང་། མདོར་ན་མིག་སྤྲུལ་ལོ། །འདོད་སྤྱོད་ཡུལ་ལ་གཅོད་པ་
དང་། །ཞེས་པ་ནི། འདོད་པ་ནི་ལུང་དུ་མ་བསྟན་པའི་ལས་བྱས་པར་འདོད་དེ། སྤྱོད་
པ་ཡང་བདེ་བ་དང་དགའ་བ་དང་སྐྱིད་པར་སྤྱོད་པའི་ཕྱིར། ཡུལ་ཞིང་དང་ས་རྐོ་དང་
ཕྲུ་སློག་བཙའ་སྐྱོང་དང་། དྲུང་པོ་འབྲེལ་པ་བྲན་འཁོར་དང་། འདོད་ཡོན་ལྔའི་ཡུལ་
ལ་སྤྱོད་པར་འདོད་པའོ། །གཉིད་དང་རྨི་ལམ་བླ་བཅོས་དང་། །ཞེས་པ། གཉིད་དང་རྨི་
ལམ་དང་བླ་བ་དང་འཆལ་བར་སྨྲ་བ་དང་བྲེ་མོ་དང་འདི་དག་ཀྱང་། གང་ཡང་ཕྱོགས་
སུ་མ་ལྟུང་པ་དང་། ལུང་མ་བསྟན་པའི། ལུང་ནི་དགེ་ལུང་སྡིག་ལུང་གང་ལྟར་ཡང་



340
སངས་རྒྱས་གཡུང་དྲུང་བོན་གྱི་དཔེ་ཚོགས།
ཕོལ་བར་མེད་པ་དག་ནི། ལུང་དུ་མ་བསྟན་པ་ཞེས་བྱའོ། །དེ་ལྟ་བུ་དག་ལ་སྤྱོད་པས་
ལུང་དུ་མ་བསྟན་པའི་སྤྱོད་པ་བཅུ་ཞེས་བསྟན་པ་ཡིན་ནོ། །ལས་དང་སྤྱོད་པའི་མཛོད་
གནས་བཅུ་བཞི་པའོ།།
ཞང་ཞུང་སྐད་དུ། ཀླུ་ཅི་རྒྱུང་ཞི་བ་ང་མུ་གུང་སལ། བོད་སྐད་དུ། འགྲོ་བའི་
ལམ་བཞིའི་མཛོད་བསྟན་པར་བྱ་སྟེ། འགྲོ་བ་ལམ་གྱི་གཞིའི་མཛོད་བསྟན་པ། །ཞེས་
པ། འགྲོ་བས་ན་ལམ་ལ་ལམ་གྱི་རྣམ་པ་བཞི་སྟེ། ལམ་ནི་ཀུན་འགྲོ་སྟེ་འབྱུང་བ
མཛོད་དོ། །དེ་ལ་རང་གི་རང་བཞིན་རྒྱུ་བའི་ལམ་དང་། མ་རིག་འཁོར་བ་བརྒྱུད་
པའི་ལམ་དང༌། ཐུགས་རྗེས་མཐོ་རིས་ཐར་པའི་ལམ་དང་། འཁོར་བ་མེད་པའི་
ལམ་དང་བཞིའོ། །ཞེས་པ། འགྲོ་བའི་ལམ་བཞི་ནི་མཚན་གྱི་དབྱེ་བ་ཡིན་ལ། བཀོད་
པའི་ལམ་བཞི་ནི། ངོ་བོ་གསལ་བར་བྱེད་པའོ། །རང་གི་རང་བཞིན་ནི། དེ་ལ་རང་
གི་རང་བཞིན་གྱིས་རྒྱུ་བའི་ལམ་མོ། །མ་རིག་པ་ནི་དོན་ཡེ་ནས་མ་རིག་པས་
འཁོར་བར་བརྒྱུད་པའི་ལམ་མོ། །རང་བཞིན་རྒྱུ་བའི་ལམ་ལྔ་ནི། མཁའ་ལ་བྱ་
འཕུར་གཡང་མི་ཟ། །དེ་བཞིན་བྱ་ལམ་རྗེས་མེད་དང་། །ཞེས་པ། དཔེར་ན་མཁའ་ལ་
བྱ་འཕུར་བ་གཡང་མི་ཟ་བ་ནི། གཤོག་པའི་རླབས་ཀྱིས་མི་ཟ་ལྟར། དེ་དག་ཀྱང་དེ་
དང་ལྡན་པས་འཁོར་བ་ལ་གཡང་མི་ཟ་བའོ། །དེ་བཞིན་བྱ་ལམ་ཡང་། བྱ་ཉིད་ལ་བྱའི་
དེ་བཞིན་སྣང་གི་གཞན་ལ་མ་ཡིན་ནོ། །དེ་བཞིན་དེ་ལ་སྣང་ཞིང་གནས་ཀྱིས་གཞན་
པའི་སེམས་ཅན་ལ་མི་གནས་པའི་ཕྱིར་རོ། །ཉི་ཟླ་རླུང་གི་འཁོར་ལོས་བསྒྱུར། །དེ་བཞིན་
རྒྱུན་ཐག་རིང་པའི་ལམ། །ཞེས་པ། ཉི་ཟླ་གཟའ་སྐར་ཡང་རླུང་གི་འཁོར་ལོས་བསྒྱུར་
ཏེ་བསྒྱུར་བ་ཡང་། འཁོར་དུ་མེད་དེ། མདོ་ལས་ཀྱང་། ཉི་ཟླས་རྟག་ཏུ་བསྐོར་བས་



མཛོད་ལྷ་འགྲེལ།
341
འཁོར་བའི་དུས་མཐའ་མེད་པ་ཞེས་པ་ལྟར། མ་རིག་འཁྲུལ་པ་རྣམས་ཀྱིས་ཁམས་
གསུམ་དུ་རྟག་ཏུ་འཁོར་ཡང་འཁོར་བའི་དུས་མཐའ་མེད་དེ། དེ་བཞིན་དུ་རྒྱུན་ཐག་
རིང་པ་ནི། ལུང་ལས་ཀྱང་། ཚེ་ལུས་རྒྱུན་དུ་འཕོས་ཀྱང་བྱང་ཆུབ་པའི་དུས་མེད་
མཐའ་མེད་ཅེས་པ་ལྟར། མ་རིག་འཁྲུལ་པ་རྣམས་ཀྱིས་ཚེ་ལུས་རྒྱུན་དུ་ཡང་འཕོས་
ཀྱང་། བྱང་ཆུབ་པའི་འབྲས་བུ་ཐོབ་པའི་དུས་མཐའ་མེད་དེ། འབྲས་བུ་རྒྱུན་ཐག་རིང་
པའོ། །ལྷ་འདྲེ་ཡིད་ཀྱི་གཟུགས་ཀྱིས་རྒྱུ། དེ་བཞིན་རྒྱུན་སྲང་མཉམ་པའི་ལམ། །ཞེས་
པ། བརྟག་པའི་ལྷ་དང་གནོད་པའི་འདྲེ་གཉིས། གཟུགས་སུ་ནི་མི་སྣང་ཡང་ཡིད་ཀྱི་
གཟུགས་ཅན་ཡིན་པས། རྒྱུན་སྲང་མཉམ་པས་འགྲོ་བའི་ལམ་གཅིག་ཏུ་རྒྱུ་བའོ། །མི་དང་
སྨྲ་ལམ་དམིགས་༼མིག༽རིས་གཅོད། །དེ་བཞིན་དམིགས་༼མིག༽རིས་བདེ་བའི་ལམ།
།ཞེས་པ། མི་དང་སྨྲ་བའི་ལམ་ནི། ལྟ་བའི་མིག་གི་ཡུལ་དུ་སྣང་བས། མི་བདེ་བ་བོར་
གང་བདེ་བའི་ལམ་དུ་འཇུག་པའོ། །བྱོལ་སོང་རྗེས་དང་དྲི་ལམ་རྒྱུ། དེ་བཞིན་སྔ་དྲངས་
གཏིང་དེད་ལྔའོ། །ཞེས་པ། བྱོལ་སོང་ནི་སྔ་མ་གར་སོང་གི་རྗེས་ལྟ་ཞིང་རྒྱུ་སྟེ། དེ་མ་
མཐོང་ན་རྗེས་སྣོམ་པས་དྲི་ཕྱོགས་རྫི་སྣོམ་ཞིང་རྒྱུ་ལ། ཡང་ན་བྱོལ་སོང་གང་ཡོད་སྔར་
ཕྱིན་པའི་ཤུལ་ལམ་དུ་མི་ལྟ་བུས་དེད་ནས་འགྲོ་ཞིང་རྒྱུ་བའོ།།
ད་ནི་དོན་གཉིས་པ་འཁོར་བ་བརྒྱུད་པའི་ལམ་ལྔ་བསྟན་ཏེ། འཁོར་བ་བརྒྱུད་
པའི་ལམ་ལྔ་བསྟན། །ཞེས་པ། རྒྱུ་མ་རིག་པ་རྐྱེན་བྱ་བ་ནོར་བས་འབྲས་བུ་འཁོར་
བར་གནས་ཏེ། བརྒྱུད་པ་ནི་རིས་དྲུག་གཅིག་ནས་གཅིག་ཏུའོ། །བརྒྱུད་པའི་ལམ་ལྔ་
བསྟན་ཏེ། ལྷ་རྣམས་ལོངས་སྤྱོད་གཡེངས་པས་ལྟུང་། །ལྟུང་བས་འཁོར་བ་བརྒྱུད་པའི་
ལམ། །ཞེས་པ། བརྒྱུད་ཞི་བའི་ལྷ་སྟེ། རྒྱལ་ཆེན་རིགས་བཞི་ཡན་ཆད་དོ། །གཡེངས་



342
སངས་རྒྱས་གཡུང་དྲུང་བོན་གྱི་དཔེ་ཚོགས།
པས་ལྟུང་སྟེ། ལྷའི་ལོངས་སྤྱོད་ཀྱིས་གཡེང་ནས། དགེ་བ་བྱ་བ་དང་། བསམ་གཏན་བྱ་
བ་ཀུན་ཉམས་ཆགས་སུ་སོང་བས། ནམ་འཆི་བའི་དུས་སུ་འཆི་རྟགས་མང་དུ་འོང་
སྟེ། དེས་འགྱོད་པ་དང་མི་དགའ་བའི་བསམ་པ་བསྐྱེད་དེ། ལོངས་སྤྱོད་དེ་མི་ཕན་
པས། འཁོར་བ་ངན་སོང་དུ་ལྟུང་ནས། འཁོར་བ་ན་གཏན་དུ་འཁྱམས་པའི་ལུས་མང་
དུ་ལེན་པའོ། །མི་རྣམས་ལས་ཀྱིས་དབང་དུ་གྱུར། །འགྱུར་བས་འཁོར་བ་བརྒྱུད་པའི་
ལམ། །ཞེས་པ། མིའི་བསམ་པ་མང་བས་མི་སྟེ། དགེ་སྡིག་དང་ལས་འཆོལ་པ་མང་པོ་
སྤྱད་པས། སྐྱེ་རྒས་ན་འཆི་སྡུག་བསྔལ་མང་པོར་གྱུར་ཏེ། མང་པོ་དེ་དག་ལ་སྤྱོད་པས།
འཁོར་བར་ཡང་ནས་ཡང་དུ་ལུས་ལེན་ཞིང་ཁ་བརྒྱུད་པའོ། །བྱོལ་སོང་མི་ཤེས་གཏི་
མུག་རྨོངས། །རྨོངས་པས་འཁོར་བ་བརྒྱུད་པའི་ལམ། །ཞེས་པ། བྱོལ་སོང་བྱ་བ་ནི། མ་
རིག་རྨུགས་པས་དགེ་བ་དང་བདེན་པའི་དོན་མི་ཤེས་པས། གཅིག་ནས་བྱོལ་ནས་
གཅིག་ཏུ་སོང་གཅིག་ཏུ་བྱོལ་ནས་རང་རང་འགྲོ་བས་བྱོལ་སོང་སྟེ། དེ་བས་ན་རྟག་
ཏུ་ཡང་འཁོར་བ་བརྒྱུད་པའི་ལམ་དུ་གནས་པའོ། །ཡི་དྭགས་སེར་སྣའི་མདུད་པ་
བཅིངས། །བཅིངས་པས་འཁོར་བ་བརྒྱུད་པའི་ལམ། །ཞེས་པ། རྟག་ཏུ་ཟས་སྐོམ་ལ་
སོགས་ཡིད་ལ་བཏགས་པས་ཡི་དྭགས་ཏེ། འདོད་པ་དང་ནི་མི་ལྡན་ལ་གཏོང་མ་ཤེས་
པའི་སེར་སྣའི་མདུད་པ་ལྟར་བཅིངས་པས། ཡི་དྭགས་བཀྲེས་སྐོམ་བསེ་རག་གནས་
སུ་སྐྱེས་ཏེ། ལྟུང་བས་འཁོར་བ་སྡུག་བསྔལ་གནས་སུ་བརྒྱུད་པའོ། །དམྱལ་བ་ཞེ་སྡང་
སྲོག་གཅོད་པ། །བཅད་པས་འཁོར་བའི་གནས་སུ་ལྟུང་། །ཞེས་པ། སྡུག་བསྔལ་ལྷག་
པའི་དམྱལ་བ་སྟེ། ཞེ་ནི་ཞེ་ངན་པས་ཀུན་ལ་སྡང་བ་སྟེ། སྡང་པས་སེམས་ཅན་གསོད་
པར་བྱེད། བཅད་པས་ལན་ཆགས་དོས་དྲག་གིས། ཡང་ཤི་ཡང་སོས་བྱས་ནས་དམྱལ་
“ངས་



མཛོད་ལྷ་འགྲེལ།
343
བ་མནར་མེད་གནས་སུ་ལྟུང་། ལྟུང་ནས་འཁོར་བའི་ཁ་བརྒྱུད་པའོ། །ཡང་རྣམ་པ་
གཅིག་ཏུ་ལམ་ལྔ་ནི། གཡེངས་པ་ལྷའི་ལམ། འགྱུར་བ་མིའི་ལམ། གཏི་མུག་བྱོལ་སོང་
ལམ། སེར་སྣ་ཡི་དྭགས་ལམ། ཞེ་སྡང་དམྱལ་བའི་ལམ་སྟེ། ལམ་དེ་དག་ཏུ་དེ་དག་གི་
སྤྱོད་ལམ་དང་། བསམ་པ་དེ་དག་གིས་འཇུག་གོ །ལྷ་མ་ཡིན་ནི་རྒྱུད་ཞི་བ་ལྷའི་ཁོངས་
སུ་གཏོགས་པ། མ་ཞི་བའི་རིགས་གནོད་སྦྱིན་སྲིན་པོའི་རིགས་སུ་གཏོགས་སོ།།
ད་ནི་མཐོ་རིས་ཐར་པའི་ལམ་ལྔ་ནི། །ཞེས་པ། མི་བདེ་བ་དང་སྡུག་བསྔལ་དང་
ངན་པ་ལས་ཐར་པས་མཐོ་རིས་ཐར་པའི་ལམ་སྟེ། ལྔ་ནི་འདི་ལྟ་སྟེ། མི་བདེ་ངན་
སོང་གསུམ་པོ་ལས། །དེ་བཞིན་མཐོ་རིས་ཐར་པའི་ལམ། །ཞེས་པ། བདེ་བ་དང་བྲལ་
བས་མི་བདེ་ལ། བསམ་པ་ངན་པས་ནི་གནས་ངན་སོང་དུ་སོང་པས་ངན་སོང་སྟེ། དེ་
བཞིན་གོང་དུ་སྦྱང་པས། མི་དང་ལྷ་དང་ལྷ་མིན་བཞི། རིགས་དེ་བས་མཐོ་བའི་ལམ་
ལ་གནས་པའོ། །སྡུག་བསྔལ་བརྒྱད་དང་བཅུ་དྲུག་ལ། །བདེ་བ་མཐོ་རིས་ཐར་པའི་
ལམ། །ཞེས་པ། སྡུག་བསྔལ་བརྒྱད་ནི་ཕྱིའི་བཞི་དང་ནང་གི་བཞིའོ། །བཅུ་དྲུག་ནི།
གསད་བཅད་དམྱལ་བའི་སྡུག་བསྔལ་དང་། །ཚ་གྲང་མེ་ཆུའི་སྡུག་བསྔལ་དང་། །བཀྲེས་
སྐོམ་ཡི་དྭགས་སྡུག་བསྔལ་དང་། །གཏི་མུག་བྱོལ་སོང་སྡུག་བསྔལ་དང་། །བཀོལ་སྤྱོད་བྱོལ་
སོང་སྡུག་བསྔལ་དང་། །འཆི་འཕོ་འགྱུར་བའི་སྡུག་བསྔལ་དང་། །འཐབ་རྩོད་ལྷ་མིན་
སྡུག་བསྔལ་དང་། །ལྟུང་བ་ལྷ་ཡི་སྡུག་བསྔལ་དང་། །འཆི་ལྟས་སྡུག་བསྔལ་དང་། །འཐབ་
བྲལ་ལྷའི་སྡུག་བསྔལ་དང་། །གཡེངས་པ་ལྷ་ཡི་སྡུག་བསྔལ་དང་། །གནས་འཇིག་ལྷ་
ཡི་སྡུག་བསྔལ་དང་། །ལོག་སྟོན་ལྷ་ཡི་སྡུག་བསྔལ་དང་། དེ་ཉིད་ཕྱིས་བདེ་བ་ཡང་། དེ་
ལས་ཐར་པའི་ལམ་ཞེས་བྱའོ། །གཡང་ས་ན་རག་སྒོ་དགུ་ལ། །དོན་གྱི་མཐོ་རིས་ཐར་



344
སངས་རྒྱས་གཡུང་དྲུང་བོན་གྱི་དཔེ་ཚོགས།
པའི་ལམ། །ངན་སོང་གནས་སུ་ལྟུང་བ་ནི། །ཤིན་དུ་གཡང་ས་ཆེ་བ་སྟེ། །ན་རག་གི་
སྡུག་བསྔལ་སྦྱང་བ་ལ། །སྒོ་དགུ་ནི་ཚ་བའི་དམྱལ་བ་ལ་སྒོ་བཞི། །གྲང་བའི་དམྱལ་བ་
ལ་སྒོ་བཞི། ཉི་ཚེ་བ་དང་ཉི་འཁོར་བ་ལ་སྒོ་གཅིག་སྟེ་དགུའོ། །དེ་ལས་ཐར་པའི་ལམ་
ནི། དོན་བདེན་པ་མཐོང་བ་དཔྱད་བསྒོམ་པའི་དོན་གྱིས། ཐར་པ་ཐོབ་པའི་ལམ་མོ། །ཉི་ཚེ་
ཡིད་ཀྱི་གཟུགས་ཅན་ལས། །ཞི་བས་མཐོ་རིས་ཐར་པའི་ལམ། །ཞེས་པ། ཉི་ཚེ་བ་ནི་
གསུམ་སྟེ། བྱོལ་སོང་མུན་པའི་གཏིང་རུམ་ནས། ཐར་པའི་དུས་སུ་མེད་པའི་ཉི་ཚེ་
དང་། ཡི་དྭགས་ཉི་ཚེ་བ་ལ་ཐར་པའི་དུས་སུ་མེད་པའི་ཉི་ཚེ་དང་། དམྱལ་བའི་ཉི་ཚེ་
ལས་ཐར་པའི་དུས་མེད་པ་དང་། གསུམ་ལས་ཐར་པ་ཞི་བ་སྟེ། གཉེན་པོ་གསུམ་གྱིས་
ཞི་ནས། བག་ཆགས་གསུམ་བྱང་སྟེ། རང་བཞིན་གྱིས་སྐྱེས་པས། ཐར་པའི་ལམ་ཞེས་
བྱའོ། །མིའམ་དྲི་ཟ་ཉེ་འཁོར་ལས། །བགྲོད་པས་ཐར་པའི་ལམ་དང་ལྔའོ། །ཞེས་པ། མི་
མ་༼མི༽མ་ཡིན་པ་གླིང་ཆུང་ལྟ་བུའི་མི་མ་ཡིན་པ་དང་། དྲི་ཟ་ཉེ་བར་འཁོར་བྱ་བ་
ནི། སྲིད་པ་བར་མ་དོ་ན་འཁྱམས་པའི་སེམས་ཅན་ལས། གཉེན་པོའི་སྟོབས་ཀྱིས་ཐར་
པར་བགྲོད་པ་གང་ཡིན་པ་སྟེ། ལམ་གང་ལ་ཡང་བརྟེན་ཏེ་བགྲོད་པ་ཞེས་བྱ་བ་ཡིན་
ནོ
།།
ད་ནི་དོན་བཞི་པ་འཁོར་བ་མེད་པའི་ལམ་ལྔའི་དོན་བསྟན་པར་བྱ་སྟེ། འཁོར་
བ་མེད་པའི་ལམ་ལྔ་བསྟན། །ཅེས་པ། འཁོར་བ་ནི་གཟུགས་ཕུང་སྟེ། མེད་པ་ནི་ཟག་
པ་དང་བྲལ་བའོ། །ཡང་ན་འདོད་ཆགས་ལ་སོགས་པ་ནི་འཁོར་བ་སྟེ། དེ་དང་བྲལ་
བ་ནི་མེད་པའོ། །ཡང་ན་རྩ་བ་མ་རིག་པ་ལས་འཁོར་བ་ཡིན་ལ། དེ་དག་པ་ནི་མེད་
པའོ། །དེས་ན་ཅི་ལ་ཡང་མ་ཆགས་རྣམ་པར་དག་པས། འཁོར་བ་མེད་པའི་ལམ་



མཛོད་ལྷ་འགྲེལ།
345
ཡེ་
མོ། །ཅི་ལ་ཡང་རྣམ་པར་མ་ཆགས་པས། འཁོར་བ་མེད་པའི་ལམ་མཆོག་དང་། །ཞེས་
པ། ཅི་ལ་ནི་སྡིག་པའམ་དགེ་བའི་རྣམ་པ་ཅི་ལ་ཡང་ཡེ་ནས་མ་ཆགས་པ་ནི། སེམས་
ལ་མི་གནས་པའོ། །འཁོར་བ་ནི་ནད་མི་ཟད་པ་ལྟ་བུའམ། མི་གཙང་པའི་བསླུ་བས་
ལ་སོགས་པ་ལྟ་བས་ན། གཞི་མ་ཆགས་པ་ལ། རྐྱེན་དེ་ལྟ་བུས་བྱས་ཏེ། རྟེན་འབྲེལ་གྱི་
ལས་ལུགས་ནས་བཟློག་༼ལྡོག༽པས་འཁོར་བ་མེད་པའོ། །དེ་ནས་བཟློག་༼ལྡོག༽
པའི་ལས་ཐ་མ་ཡིན་པས་མཆོག་ཡིན་ནོ། །གཡུང་དྲུང་ས་ལ་བདེར་གཤེགས་པས། །དེ་
བཞིན་འཁོར་བ་མེད་པའི་ལམ། །ཞེས་པ། བདུད་བཞི་དང་བྲལ་བའི་གཡུང་ལ།
ཤེས་དང་འཕྲད་པས་དྲུང་སྟེ། གཉིས་སུ་འཕྲད་པས་མི་འགྱུར་ས་ལ་བཞུགས་
པའོ། །དེས་ན་འཁོར་བ་ངན་སོང་གི་ས་དང་བྲལ་བས་བདེ་ལ། སྐྱིད་པ་ཆེན་པོ་གཡུང་
དྲུང་ས་ལ་གཤེགས་པས་བདེར་གཤེགས་སོ། །དེ་ལྟར་ན་འཁོར་བ་མི་ལེན་པས། འཁོར་
བ་མེད་པར་ཡེ་ཤེས་ལ་གནས་པས། འཁོར་བ་མེད་པའི་ལམ་ཞེས་བྱའོ། །རྣམ་པ་གཅིག་ཏུ་
འཁོར་བ་མེད་པ་ཕྱིར་ལམ་བསྐྱེད་པ་ནི་འཁོར་བ་མེད་པའི་ལམ་མོ། །གཟའ་གཏད་
མེད་པར་བླར་ཕྱིན་པས། །འཁོར་བ་ཅི་ཡང་མེད་པའི་ལམ། །ཞེས་པ། སྦྱིན་པ་ལ་
སོགས་རྣམ་པ་བཅུ་སྤྱོད་ཀྱང་། མི་དམིགས་པ་རྣམ་པ་གསུམ་གྱིས་ཟིན་ནས། གཟའ་
གཏད་མེད་པ་ཞེས་བྱ་བ་ཡིན་ཏེ། དེས་ན་བླ་ན་མེད་པར་ཕྱིན་པ་ཡིན་ཏེ། དེས་འཁོར་
བར་ལྟུང་བ་མིང་མེད་པས། འཁོར་བ་མེད་པ་ཡིན་ནོ། །ཐོགས་མེད་རྩོལ་གསུམ་རྫོགས་
པ་ཡིས། །འཁོར་བ་མེད་པའི་ལམ་རྟོགས་དང་། །ཞེས་པ། ཐོགས་པ་མེད་པ་ནི། མཁྱེན་
དོན་གང་ལ་ཡང་མ་ཐོགས་པ་སྟེ། ཤེས་བྱ་མཐར་ཕྱིན་ཞེས་བྱ་བའི་དོན་ནོ། །དེས་ནི་
ཤེས་རབ་རྩལ་གསུམ་ཐུགས་ལ་རྫོགས་པའོ། །དེས་ན་འཁོར་བ་མི་ལེན་པས། འཁོར་



346
སངས་རྒྱས་གཡུང་དྲུང་བོན་གྱི་དཔེ་ཚོགས།
བ་མེད་པའི་ལམ་རྟོགས་པར་གསལ་བའོ། །མ་བགྲོད་གནས་སུ་ཕྱིན་པ་ཡིས། །འཁོར་
བ་མེད་པའི་ལམ་དང་ལྔའོ། །ཞེས་པ། བོན་སྤྱི་དང་རང་གི་མཚན་ཉིད་ཐུགས་སུ་ཆུད་
ནས། ཅི་ལྟ་བུའི་དོན་ཅི་བཞིན་པར་མཁྱེན་ཏེ། འཁོར་བ་མིང་ཡང་མེད་པར་མངོན་
སུམ་གསལ་པ་ནི། མ་བགྲོད་གནས་སུ་ཕྱིན་པ་སྟེ། འཁོར་བ་མེད་པའི་ལམ་དུ་ཞུགས་
ཞེས་བྱའོ། །སྲིད་པའི་མཛོད་ཕུགས་ཀྱི་འགྲོ་བའི་ལམ་བསྟན་པ་སྟེ། གནས་བཅོ་ལྔ་
པའོ།། །།
ཞང་ཞུང་སྐད་དུ། སླ་ཞི་ནམ་ལུ་མུ་གུང་སལ། བོད་སྐད་དུ་ས་དང་གནས་ནི་
གསུམ་གྱི་མཛོད་བསྟན་ཏེ། ས་དང་གནས་ནི་གསུམ་བསྟན་པ། །ཞེས་པ། བརྟན་པ་
ན་ས། བཞུགས་པས་ན་གནས། རྣམ་པ་ནི་གསུམ་སྟེ། རང་བཞིན་རིམ་གྱིས་གནས་
པ་ཡི། །ཁམས་གསུམ་འཁོར་བའི་ས་དགུ་དང་། དོན་གྱི་རིག་འཛིན་བདེ་འཁོར་བ་
ཡི། །གཡུང་དྲུང་ཐེག་པའི་ས་བཅུ་དང་། །དོན་ལ་མི་གཡོ་མཉམ་གསལ་བའི། །བོན་ཉིད་
བདེ་ཆེན་ས་དང་གསུམ། །ཞེས་པ། རང་རང་གི་རང་བཞིན་གྱིས། ཡན་མན་དང་ཕན་
ཚུན་ལ་སོགས་པར། རིམ་གྱིས་གནས་པས་ན་རིམ་པའོ། །ཁམས་གསུམ་འཁོར་བའི་
ས་དགུ་ནི། །ཞེས་པ། འདོད་ཁམས་ལ་སོགས་པ་གསུམ་གྱི་གནས་སུ། ལས་མ་དག་པའི་
དབང་གིས་འཁོར་ཞིང་གནས་པ་ནི། དོན་ཅི་ལྟ་བ་ལས་ས་ལ་གནས། །ཞེ་ན། རང་རང་
གི་སྡེ་ཚན་དང་རིས་འཛིན་ཞིང་ཁ་ཟས་མཐུན་ལས་གནས་གཅིག་པས་སེམས་ཅན་ས་
ལ་གནས་ལ། སེམས་གཡུང་དྲུང་ལྟར་གཞན་གྱིས་བསམ་མེད་པར་ཏིང་ངེ་འཛིན་གྱིས་
བསམ་པའི་རིམ་པ་ལ་གནས་པས། གཡུང་དྲུང་གི་ས་བཅུ་ལ་གནས་པའོ། །དོན་དམ་
པའམ་ཡང་དག་པར་འདས་པ་ཆེན་པོ་བོན་ཉིད་མཉམ་པའི་ངང་ལ་གསལ་བ། མི་



347
མཛོད་ལྷ་འགྲེལ།
གཡོ་མཉམ་པ་གསལ་བའོ། །ས་དགུ་ཞེས་པ། རྣམ་གྲངས་ཏེ། ལྟུང་བ་ཟད་པ་དུ་ཏིའི་
ས། །ཞེས་པ། རང་དབང་མེད་པར་ལྟུང་བ་ནི་དུ་ཏི་སྟེ། དེ་ལས་ལྟུང་མེད་པས་ཟད་པ་
ཞེས་བྱའོ། །སྡུག་བསྔལ་གྱིས་མནར་བའམ། ཤིན་དུ་སྦྱངས་པས་མནར་མེད་པའོ། །པྲིང་
རྒྱུད་དུད་མུར་དབྱིངས་ཀྱི་ས། །ཞེས་པ། ཡི་དྭགས་དང་བྱོལ་སོང་ཀླུ་ཀུན་བྱིང་དང་
ལྟུང་དང་ཕལ་ཆེ་བ་གནས་པས་སོ། །ཀུན་ཏུ་འགྲོ་བ་ནི་རིག་ཅེས་པ། ཡིད་ཐོགས་པ་
དང་བྲལ་བ་ཁྱུ་རིས་དང་སྡེ་ཚན་མཐོང་བ། ཤ་དམིགས་པས་ལྟ་བའི་སྤྱོད་ཡུལ་ཅན།
དབང་པོ་ཀུན་ཚང་པ་སྐྱེ་བ་མངོན་དུ་བྱས་པས་སྲིད་པ་བར་མ་དོའི་སའོ། །རིགས་ནི་
མིའི་རིགས་ཏེ་གླིང་གི་ས་ལ་གནས་པའོ། །སླ་ཞི་ཞིམ་པོ་དང་ར་ས། །ཞེས་པ། ས་གཞི་
ལ་གནས་པ་རྒྱལ་ཆེན་དང་སུམ་ཅུ་རྩ་གསུམ་གྱི་ལྷ་ཚོགས་ཀྱི་སའོ། །ལི་སད་སྤྱོད་པ་
རྒྱུ་བའི་ས། །ཞེས་པ། བར་སྣང་ནམ་མཁའ་ལ་གནས་པ། འདོད་པའི་ལྷ་བཞིན་ནམ་
མཁའ་ལ་གནས་པའོ། །མཚོན་པ་རྟེན་པ་དུ་པང་ས། །ཞེས་པ། གཟུགས་ཁམས་ཀྱི་ལྷ་
བསམ་གཏན་དང་པོ་དང་གཉིས་པའོ། །ཏིང་ཞི་ཁི་ཁར་སླ་ཞིའི་ས། །ཞེས་པ། གཟུགས་
ཀྱི་གསུམ་པ་དང་བཞི་པའོ། །ཉེ་ལོ་མུར་ཏིར་ཀྱེ་ཙང་ས། །ཞེས་པ། གཙང་མ་རིགས་ཀྱི་ལྷ་
ལྔའི་སའོ། །མིང་བཞི་བརྟེན་པ་སྐྱེ་མཆེད་ས། །ཞེས་པ། གདོས་པ་དང་བྲལ་ཏེ་བསམ་
པའི་མོས་པ་ལ་གནས་པས། མིང་གི་ལྷ་བཞི་གནས་པའི་སའོ། །ལ་ལ་དག་གིས་བཞེད་
ཀྱིས། འདོད་པར་བརྟེན་པའི་ས་དང་། གཟུགས་ལ་བརྟེན་པ། རྟོག་པ་དང་བཅས་པ་
དང་། དཔྱོད་པ་དང་བཅས་པ་དང་། རྟོག་པ་ནི་བདེ་བ་ལ་སྤྱོད་པ་དང་བཅས་པ་དང་།
རྟོག་པ་ཡང་དཔྱོད་པ་ཡང་མེད་པའོ། །བསམ་པ་མོས་པའི་མིང་ལ་བརྟེན་པ། ནམ་
མཁར་ལྟ་བའི་ས་དང་། གཉིས་ཀ་མ་ཡིན་པར་ལྟ་བའི་ས་དང་། ཡོད་པ་མིན་མེད་པ་



348
སངས་རྒྱས་གཡུང་དྲུང་བོན་གྱི་དཔེ་ཚོགས།
མིན་པར་ལྟ་བའི་ས་དང་། དགུ་ཡིན་བྱ་བ་ཡང་ཟེར་རོ།།
གཡུང་དྲུང་ཐེག་པའི་ས་བཅུ་ལ། །ཞེས་པ། གཡུང་དྲུང་སེམས་དཔའ་རྣམས་
ནི། འདི་ལ་བརྟེན་པས་ན་ས་ཡིན་ནོ། །འདི་ལ་གནས་པས་ན་ཐེག་པའོ། །དང་པོ་རབ་
ཏུ་དགའ་བའི་ས། །ཞེས་པ། དང་པོ་ནི་འཇིག་རྟེན་མཆོག་ལས་འདས་པའི་ལམ་དང་
མཐོང་པ་ནི་དང་པོའོ། །རབ་ཏུ་ནི་བླ་ན་ཕྱིན་པར་བཅུའི་དང་པོར་སྦྱིན་པོ་སྟེ། སྦྱིན་
པ་དང་། སྦྱིན་པ་ཆེན་པོ་དང་། སྦྱིན་པའི་བླ་ན་མེད་པར་ཕྱིན་པ་དང་གསུམ་བཏང་
སྟེ། སྦྱིན་པ་ནི་ཐུན་མོང་དུ་གཏང་པའོ། །སྦྱིན་པ་ཆེན་པོ་ནི་རྣམ་པ་དྲུག་སྟེ། དམ་པར་
གཏང་བར་བཏང་པས། དམིགས་པ་མེད་པ་དང་། རྒྱ་ཆེ་ལ་ཆགས་པ་མེད་པར་གཏོང་
པ་དང་། ཡོངས་སུ་བཟང་ལ་འཛིན་པ་མེད་པ་དང་། བཏང་བ་ཆེན་པོས་སྒྱུ་མར་ཤེས་
པ་དང་། མ་གོད་པར་བཏང་པས་ཐུགས་རྗེ་འཛིན་པ་དང་། སྟོབས་ཆེན་བཏང་བས་
ཤེས་རབ་ཀྱིས་རྒྱུད་ཁྲོལ་པ་དང་། དྲུག་པོ་ནི་སྦྱིན་པ་ཆེན་པོའོ། །སྦྱིན་པའི་བླ་ན་མེད་
པར་ཕྱིན་པ་ནི། དེ་དག་ཀྱང་མི་དམིགས་གསལ་བའི་ཤེས་རབ་ཏུ་བསྒོམ་པ། རབ་ཏུ་
གྱུར་པ་སྟེ། དེ་ཕན་ཆད་དགྲ་མེད་འཇིགས་པ་ལྔ་དང་བྲལ་བ་ནི། རབ་ཏུ་དགའ་ལ།
བདག་གིས་སྔར་སྒྱུ་མའི་བོན་ལ་ཡིད་ཆེས་པར་སྤྱད་པས། སྐྱུག་བྲོ་ལ་ངོ་ཚ་ལ། ད་ལྟ་
བདེན་པའི་དོན་ལ་མཐོང་པས་ནི། རབ་ཏུ་དགའ་ལ། འདི་ལྟར་ཕྱི་ནང་གི་བོན་ཐམས་
ཅད་རྨི་ལམ་ན་སྤྱད་བཞིན་ཤེས་པ་སྟེ། ཤེས་པ་དེ་བག་ལ་ཉལ་ཤེས་པས། དང་པོ་རབ་
ཏུ་དགའ་བའི་ས་ཞེས་བྱའོ།།
གཉིས་པ་དྲི་མེད་ཤེལ་གྱི་ས། །ཞེས་པ། གཉིས་པ་ལ་ཚུལ་ཁྲིམས་བསྲུང་པ་ལ་
གསུམ་སྟེ། ཚུལ་ཁྲིམས་དང་། ཚུལ་ཁྲིམས་ཆེན་པོ། ཚུལ་ཁྲིམས་ཀྱི་བླ་ན་མེད་པར་



349
མཛོད་ལྷ་འགྲེལ།
".
ཕྱིན་པའོ། །དེ་ལ་ཚུལ་ཁྲིམས་ནི་ཚུལ་ཁྲིམས་བསྲུང་བའོ། །ཚུལ་ཁྲིམས་ཆེན་པོ་ནི།
དམ་པར་བསྲུང་བས་འཆལ་པ་མེད་པ་དང་། རྒྱུན་མ་ཆད་བསྲུང་པས། འཆལ་མེད་
ཡོངས་སུ་དག་པ་དང་། ཡོངས་སུ་བསྲུང་པས་དཀའ་བ་ཐུབ་པ་དང་། རབ་ཏུ་བསྲུང་
བས་ཉོན་མོངས་༼མེད༽པ་དང་། ཆེན་པོར་བསྲུང་པས་རྣམ་པར་མི་གཡོ་བ་དང་།
དམིགས་པ་མེད་པར་བསྲུང་བས་ཅི་ཡང་མ་གྲུབ་པ་ནི། ཆེན་པོར་བསྲུང་པའོ། །ཚུལ་
ཁྲིམས་ཀྱི་བླ་ན་མེད་པར་ཕྱིན་པ་དང་། དེ་དག་ཀུན་འཆལ་དང་མ་འཆལ་གཉིས་མེད་
དེ། ཡེ་བསྲུང་ཡེ་ཐུབ་ཀྱི་ངང་ལ་གནས་པས། འཆལ་བའི་དྲི་མེད་ཐམས་ཅད་དག་སྟེ།
དྲི་མ་མེད་པ་ཤེལ་གྱི་ས་གཞི་ལྟ་བུ་ལ་གནས་ཏེ། དེ་བསྒོམ་པའི་ལམ་གཉིས་པའོ། །
གསུམ་པ་འོད་ཟེར་འཕྲོ་བའི་ས། །ཞེས་པ། བཟོད་པ་ལ་གནས་པ་བྱ་སྟེ། དེ་ལ་
ཡང་གསུམ་སྟེ། བཟོད་པ་དང་། བཟོད་པ་ཆེན་པོ་དང་། བཟོད་པའི་བླ་ན་མེད་པར་
ཕྱིན་པའོ། །བཟོད་པ་ནི་བསམ་པར་བྱའོ། །བཟོད་པ་ཆེན་པོ་ནི། བཟོད་པའི་དམ་པ།
བྱུང་ཚོར་མེད་པའོ། །ཆེན་པོ་ནི་བསྲན་དང་ཆོས་པའོ། །ཡོངས་སུ་བསྒོམ་པ་ནི་བདེ་
ཞིང་ངང་ལ་གནས་པའོ། །རབ་ཏུ་བསྒོམ་པས། དྲོད་དང་ལྡན་པའོ། །ཆེན་པོར་བསྒོམ་
པས། མཉམ་པ་ཉིད་དུ་གནས་པ་དང་། དེ་རྒྱ་ཆེན་བསྒོམ་པས། ཅི་ཡང་མ་ཚོར་བའོ། །དེ་
དྲུག་ནི་བཟོད་པ་ཆེན་པོ་བསྒོམ་པའོ། །བཟོད་པའི་བླ་ན་མེད་པར་ཕྱིན་པ་ནི། དེ་དག་
ཀྱང་མི་དམིགས་གསལ་བའི་ཤེས་རབ་ཀྱི་ངང་ལ་གནས་པས། བཟོད་པ་ཐོབ་པའི་
བྱིན་རླབས་ཀྱིས། རང་ལས་འོད་དང་ཟེར་འཕྲོ་བ་སྟེ། རང་གི་འོད་དེ་ཟེར་བོན་གྱི་
འོད་ཟེར་གཞན་ལ་སྤྲོས་པས། གསུམ་པ་འོད་ཟེར་འཕྲོ་བའི་ས་ཞེས་བྱའོ།།
བཞི་པ་ཕྱག་རྒྱ་ཀུན་བསྒྱུར་ས། །ཞེས་པ། བཞི་པ་བརྩོན་འགྲུས་དང་ལྡན་པ་སྟེ།



35
སངས་རྒྱས་གཡུང་དྲུང་བོན་གྱི་དཔེ་ཚོགས།
དེ་ལ་ཡང་གསུམ་སྟེ། བརྩོན་འགྲུས་དང་། བརྩོན་འགྲུས་ཆེན་པོ་དང་། བརྩོན་འགྲུས་
ཀྱི་བླ་ན་མེད་པར་ཕྱིན་པའོ། །བརྩོན་འགྲུས་ནི། བརྩོན་ལ་འགྲུས་པའོ། །བརྩོན་འགྲུས་
ཆེན་པོ་ནི། བརྩོན་འགྲུས་དམ་པས། བཏང་སྙོམས་མེད་པར་འགྱུར་རོ། །བརྩོན་འགྲུས་
ཡོངས་སུ་འགྲུབ་པར་འགྱུར་རོ། །རབ་ཏུ་བརྩོན་པས་མཐའ་རུ་ཕྱིན་པར་འགྱུར་རོ། །ཆེན་
པོར་བརྩོན་པས་ཐོགས་པ་མེད་པར་འགྲུབ་པར་འགྱུར་རོ། །རྒྱ་ཆེན་བརྩོན་པས་མི་
དམིགས་པར་འགྱུར་རོ། །དེ་དྲུག་ནི་བརྩོན་འགྲུས་ཆེན་པོའོ། །བརྩོན་འགྲུས་ཀྱི་བླ་ན་
མེད་པར་ཕྱིན་པ་ནི། དེ་དག་ཡོངས་སུ་ཀུན་ཡང་དམིགས་མེད་གསལ་བའི་ཤེས་རབ་
ཆེན་པོའི་ངང་ལ་གནས་པས། བདག་ནི་སྔར་དགེ་བ་ལ་ལེ་ལོ་དང་བཏང་སྙོམས་སུ་
གྱུར་བའི་སྒྲིབ་པ་བྱང་ནས། བདག་ཉིད་སྐུ་ཕྱག་རྒྱ་ཆེན་པོ་དང་ལྡན་པར་འགྱུར་རོ། །འགྲོ་
བའི་དོན་དུ་ཕྱག་རྒྱ་ཀུན་བསྒྱུར་བར་མཁྱེན་པས། བཞི་པ་ཕྱག་རྒྱ་ཀུན་སྦྱོར་རོ།།
ལྔ་པ་བོན་ཉིད་སྤྲིན་ཚོགས་ས། །ཞེས་པ། བསམ་གཏན་ལ་གནས་པར་བྱ་སྟེ། དེ་
ལ་ཡང་གསུམ་སྟེ། བསམ་གཏན་དང་། བསམ་གཏན་ཆེན་པོ་དང་། བསམ་གཏན་གྱི་
བླ་ན་མེད་པར་ཕྱིན་པའོ། །བསམ་གཏན་ནི། ཡི་དམ་གྱི་ལྷ་བསམ་པའོ། །བསམ་གཏན་
ཆེན་པོ་ནི། །བསམ་གཏན་དམ་པ་བསྒོམ་པས་གཡོ་རྩོལ་མེད་པར་འགྲུབ། བསམ་
གཏན་དག་ལ་གནས་པས་བསམ་པ་འཁྲུལ་པ་མེད། བསམ་གཏན་ལ་ཡོངས་སུ་གནས་
པས་འགྱུར་ལྡོག་མེད་པས་འགྲུབ། རབ་ཏུ་གནས་པས་གཡེངས་པ་མེད་པར་འགྲུབ།
གནས་པ་ཆེན་པོས་ཅིར་ཡང་མ་ཡིན་པ་འགྲུབ། བསམ་གཏན་རྒྱ་ཆེན་གྱིས་ཅིར་ཡང་
མི་དམིགས་པ་འགྲུབ་བོ། །དེས་ནས་བརྟན་པ་ཆེན་པོའོ། །བསམ་གཏན་གྱི་བླ་ན་མེད་
པར་ཕྱིན་པ་ནི། དེ་དག་ཀུན་ཅིར་ཡང་དམིགས་མེད་གསལ་བའི་ཤེས་རབ་ཆེན་པོའི་



མཛོད་ལྷ་འགྲེལ།
251
ངང་ལ་གནས་པས། སྔར་བསམ་པའི་ཏིང་ངེ་འཛིན་ཉམས་ཆགས་ཀུན་གྱི་སྒྲིབ་པ་
བྱང་ནས། བསམ་གཏན་བླ་མེད་འགྲུབ་པས། སྔར་བའི་བསམ་གཏན་གཡོ་འཁྲུལ་གྱི་
དྲི་མ་དག་ནས། བོན་ཉིད་བདེན་པའི་སྤྲིན་ལྟ་བུ་ལས། འགྲོ་བ་ལ་ཕན་པའི་ཐུགས་
རྗེའི་བོན། ཆར་བཞིན་འབེབ་པའོ། །ཡང་ན་དེ་དག་ནས་དེ་གསལ་ནས། ལྷ་གཤེན་
བརྒྱའི་ཞལ་མཐོང་གསུང་ཐོས་ནས། ཞབས་ནས་འདེགས་པ་ཡང་། སྐད་ཅིག་མ་ལས་
འགྲུབ་པས། ལྷ་གཤེན་དང་བོན་གྱི་སྤྲིན་བཞིན་གཏིབས་པས། ལྔ་པ་བོན་ཉིད་སྤྲིན་
ཚོགས་པའོ།།
དྲུག་པ་བདེ་ལྡན་རྟོགས་པའི་ས། །ཞེས་པ། དྲུག་པ་ལ་སྟོབས་འབྱུང་པ་སྟེ། དེ་
ལ་ཡང་གསུམ་སྟེ། སྟོབས་དང་། སྟོབས་ཆེན་པོ་དང་། སྟོབས་ཀྱི་བླ་ན་མེད་པར་ཕྱིན་
པའོ། །སྟོབས་དམ་པའི་མཆོག་གིས། ཐམས་ཅད་འགྲུབ་པར་འགྱུར་རོ། །དེ་བཞིན་
ཉིད་སྟོབས་ཀྱིས་མ་བརྩལ་ལྷུན་གྱིས་གྲུབ་པའོ། །ཡོངས་སུ་སྟོབས་དང་ལྡན་པས་བྱ་བ་
འགྲུབ་པར་འགྱུར་རོ། །རབ་ཏུ་སྟོབས་དང་ལྡན་པས་ཡིད་བཞིན་འགྲུབ་པར་འགྱུར་
རོ། །སྟོབས་དང་ལྡན་པ་ཆེན་པོ་ལྷུན་གྱིས་གྲུབ་པའོ། །རྒྱ་ཆེན་པོའི་སྟོབས་ཀྱིས་དོན་དུ་
དམིགས་པ་མེད་པར་འགྲུབ་པར་བྱའོ། །སྟོབས་ཀྱི་བླ་ན་མེད་པ་ཡང་དག་པར་ཕྱིན་པ་
ནི། དེ་དག་ཀུན་ཡང་ཤེས་རབ་ཀྱི་སྟོབས་དམིགས་མེད་གསལ་བ་ཆེན་པོའི་བླ་ན་མེད་
པར་ཕྱིན་པས། སྔར་བས་སྟོབས་ཤུགས་ཆུང་ནས་མ་གྲུབ་པ་ལ་སོགས་པའི་སྒྲིབ་པ་
ཀུན་བྱང་ནས། ཤིན་དུ་བདེ་བ་དང་ལྡན་པའི་ཞིང་ཁམས་བཟང་པོར་མཁྱེན་ཏེ། བོན་
ཉིད་བདེན་པའི་དོན་རྟོགས་ཏེ། བོན་ཉིད་བདེན་པ་དང་ལྡན་པའི་སྣང་བ་ཉིད་ལས
འབྱུང་། བདེ་ལྡན་རྟོགས་པའི་ས་ཞེས་བྱའོ།།



352
སངས་རྒྱས་གཡུང་དྲུང་བོན་གྱི་དཔེ་ཚོགས།
བདུན་པ་ཡིད་བཞིན་ཀུན་གྲུབ་པ། །ཞེས་པ། བདུན་པ་ལ་སྙིང་རྗེ་སྐྱེ་སྟེ། དེ་ལ་
ཡང་གསུམ་སྟེ། སྙིང་རྗེ་དང་། སྙིང་རྗེ་ཆེན་པོ་དང་། སྙིང་རྗེ་བླ་ན་མེད་པར་ཕྱིན་པའོ། །སྙིང་
རྗེ་ནི་སྙིང་རྗེ་སྐྱེ་བའོ། །སྙིང་རྗེ་ཆེན་པོ་ནི། སྙིང་རྗེ་དམ་པའི་མཆོག་གིས་ཉོན་མོངས་
པ་མེད་པར་འགྱུར་རོ། །སྐྱེས་པ་ཆེན་པོའི་བདག་ཕྱོགས་མེད་པར་འགྱུར་རོ། །ཡོངས་
སུ་སྐྱེས་པས་ཀུན་ལ་སྙོམས་པར་འགྱུར་རོ། །རབ་ཏུ་སྐྱེས་པས་དཔག་ཏུ་མེད་པར་
འགྱུར་རོ། །སྐྱེས་པ་ཆེན་པོས་བྱམས་པ་ཆེན་པོ་དང་ལྡན་པར་འགྱུར་རོ། །རྒྱ་ཆེན་པོར་
སྐྱེས་པ་ཡིས། དམིགས་པ་མེད་པར་འགྱུར་རོ། །སྙིང་རྗེའི་བླ་ན་མེད་པར་ཕྱིན་པ་ནི།
དེ་དག་ཀུན་དམིགས་པ་མེད་པར་གསལ་བའི་ཤེས་རབ་ཀྱི་བླ་ན་མེད་པར་ཕྱིན་པས།
སྔ་མའི་སྙིང་རྗེ་བདག་ཅན་ལ་སོགས་པའི་སྒྲིབ་པ་བྱང་ནས། གང་ཅི་བསམ་པ་ཐམས་
ཅད་ཏིང་འཛིན་ཡིད་བཞིན་འགྲུབ་པར་འགྱུར་རོ།།
བརྒྱད་པ་མ་ཆགས་དག་པའི་ས། །ཞེས་པ། བརྒྱད་པ་ལ་སྨོན་ལམ་ཆེན་པོར་
འདེབས་པ་སྟེ། དེ་ལ་ཡང་གསུམ་སྟེ། སྨོན་ལམ་དང་། སྨོན་ལམ་ཆེན་པོ་དང་། སྨོན་
ལམ་གྱི་བླ་ན་མེད་པར་ཕྱིན་པའོ། །སྨོན་ལམ་འདེབས་པའོ། །སྨོན་ལམ་ཆེན་པོ་ནི།
སྨོན་ལམ་དམ་པའི་མཆོག་ལྡན་པས་རེ་དོགས་མེད་པར་འགྱུར་རོ། །དག་པར་བསྟན་
པས་འགྲུབ་ཅིང་བརྩོན་པར་འགྱུར་རོ། །ཡོངས་སུ་བཏབ་པས་ཕུན་སུམ་ཚོགས་པར་
འགྱུར་རོ། །རབ་ཏུ་བཏབ་པས་བདེ་བ་དང་ལྡན་པར་འགྱུར་རོ། །དག་པར་བཏབ་པས་
དོན་ཐམས་ཅད་རྫོགས་པར་འགྱུར་རོ། །རྒྱ་ཆེན་པོར་བཏབ་པས་ངང་ཉིད་ལ་དམིགས་
པ་མེད་པར་འགྱུར་རོ། །སྨོན་ལམ་གྱི་བླ་ན་མེད་པར་ཕྱིན་པ་ནི། དེ་དག་ཀུན་དམིགས་
པ་མེད་པ་སྟེ་ཤེས་རབ་ཆེན་པོར་གསལ་ལ་དག་པར་འགྱུར་བས། སྔར་རེ་དོགས་ཀྱིས་



མཛོད་ལྷ་འགྲེལ།
353
རྟོག་པ་ལ་སོགས་པའི་སྒྲིབ་པ་ཐམས་ཅད་བྱང་དག་སྟེ། ཅི་ལ་ཡང་ཆགས་པ་ཡེ་མེད་
ཏིང་འཛིན་གསལ་བ་མ་ཉམས་པས། མ་ཆགས་དག་པའི་ས་ཞེས་བྱའོ།།
དགུ་པ་ཡི་གེ་འཁོར་ལོའི་ས། །ཞེས་པ། བརྒྱད་པ་མན་ཆད་ཀྱི་སྒྲིབ་པ་བྱང་ནས།
ཅི་ལ་ཡང་ཐོགས་པ་མེད་པས་ཐབས་མཁས་པས། ཐབས་ལ་གནས་ཏེ། དེ་ལ་ཡང་
གསུམ་སྟེ། ཐབས་དང་། ཐབས་ཆེན་པོ་དང་། ཐབས་ཀྱི་བླ་ན་མེད་པར་ཕྱིན་པའོ། །ཐབས་
ནི་མཁས་པའོ། །ཐབས་ཆེན་པོ་ནི། ཐབས་ལ་མཁས་པའི་མཆོག་དང་ལྡན་པས་ཅི་
ལ་ཡང་ཐོགས་པ་མེད་པའོ། །དེ་བཞིན་དུ་ཐབས་ལ་མཁས་པས་འགྲོ་བ་འདུལ་བའི་
ཐབས་ལ་མཁས་པའོ། །ཡོངས་སུ་མཁས་པ་ཀུན་ལ་སྦྱོར་བ་མཁས་པའོ། །རབ་ཏུ་
མཁས་པས་འཁོར་བ་རབ་ཏུ་འདྲེན་པར་འགྱུར་རོ། །མཁས་པ་ཆེན་པོས་སྐྱེ་བའི་སྒོ་
ཡོངས་སུ་འགོག་པར་འགྱུར་རོ། །རྒྱ་ཆེ་བར་མཁས་པས་ཐམས་ཅད་ཀུན་མཉམ་དུ་
སྦྱོར་བ་ལ་མཁས་པར་འགྱུར་རོ། །ཐབས་ཀྱི་བླ་ན་མེད་པར་ཕྱིན་པ་ནི། དེ་དག་ཀུན་
ཅི་ལ་ཡང་དམིགས་པ་མེད་པའི་ཤེས་རབ་ཆེན་པོ་གསལ་བའི་བླ་ན་མེད་པར་ཕྱིན་
པས། སྔར་ཐབས་སྡུག་པ་དང་ཟད་པ་དང་མ་ཤེས་པ་ལ་སོགས་པའི་སྒྲིབ་པ་ཐམས་
ཅད་བྱང་ནས། བདག་ཉིད་ཀྱི་ཐུགས་ཡི་གེ་འཁོར་ལོའི་ཚོགས་ཆེན་པོར་གསལ་ཏེ།
འགྲོ་བ་འདྲེན་པའི་བརྡ་དང་ཐ་སྙད་ཐམས་ཅད་དང་། ཐུགས་ལས་འབྱིན་པར་མཁྱེན་
པས། ཡི་གེ་འཁོར་ལོ་ཚོགས་ཆེན་ས་ཞེས་བྱའོ།།
བཅུ་པ་འགྱུར་མེད་གཡུང་དྲུང་ས། །ཞེས་པ། ས་བཅུ་ནོན་ཙམ་ན། བླ་ན་མེད་
པར་ཕྱིན་པ་བཅུ་མཐར་ཕྱིན་པའི་ཕྱིར། ཤེས་རབ་ལ་གནས་པ་ཡིན་ཏེ། དེ་ལ་ཡང་
གསུམ་སྟེ། ཤེས་རབ་དང་། ཤེས་རབ་ཆེན་པོ་དང་། ཤེས་རབ་ཀྱི་བླ་ན་མེད་པར་ཕྱིན་



354
སངས་རྒྱས་གཡུང་དྲུང་བོན་གྱི་དཔེ་ཚོགས།
པའོ། །དེ་ལ་ཤེས་རབ་ནི། ཤེས་པ་ཐམས་ཅད་ཀྱི་རབ་ཏུ་གྱུར་པ་སྟེ། ཤེས་རབ་ཆེན་པོ་
ནི། ཤེས་རབ་གསལ་བའི་མཆོག་དང་ལྡན་པ་ཡིན་པས་འཁྲུལ་པ་མེད་པར་འགྱུར་
རོ། །དེ་བཞིན་ཤེས་རབ་གསལ་བས་ཟད་པ་མེད་པའི་མཆོག་ཏུ་གྱུར་པའོ། །ཡོངས་སུ་
གསལ་བས་སྒྲིབ་པ་མེད་པའི་མཆོག་ཏུ་གྱུར་པའོ། །རབ་ཏུ་གསལ་བས་བརྗོད་དུ་མེད་
དེ་ཀུན་ཏུ་གསལ་བར་གྱུར་པ་དང་། གསལ་བ་ཆེན་པོས་ཐམས་ཅད་མཁྱེན་པར་གྱུར་
པའོ། །རྒྱ་ཆེན་པོ་གསལ་བས་གསལ་ལ་ཡང་། དམིགས་སུ་མེད་པར་འགྱུར་རོ། །དེ་
བཞིན་དུ་འགྱུར་བས་སྔར་ཤེས་རབ་ཀྱིས་མ་ཆོད་པ་དང་། མ་གསལ་བ་དང་མ་གོ་
བ་དང་། མ་རིག་པ་དང་། ནོར་བ་དང་། འཁྲུལ་པ་དང་། ལོག་པ་ལ་སོགས་པའི་སྒྲིབ་
པ་བྱང་བར་འགྱུར་རོ། །ཤེས་རབ་ཀྱི་བླ་མེད་པར་ཕྱིན་པ་ནི། ཤེས་རབ་དེ་དག་ཀྱང་
གསལ་ལ་མི་དམིགས་པ་སྟེ། རང་གི་བྱང་ཆུབ་ཀྱི་སེམས་གང་དུ་ཡང་མི་འགྱུར་མི་
ལྡོག་པས། ཚེ་ལ་གཡུང་དྲུང་བཙུགས་ཏེ་མི་འགྱུར་པས། བཅུ་པ་འགྱུར་མེད་གཡུང་
དྲུང་ས་ཞེས་བྱའོ།།
དེ་ལས་གཅིག་ནི་ཡར་འཕགས་པ། །བཅུ་གཅིག་ཀུན་ཏུ་འོད་ཀྱི་ས། །ཞེས་པ།
དེ་ལས་ནི་བཅུ་པ་ལས། གཅིག་ནི་མང་དུ་སྨྲས་ཀྱང་མཐར་གཏུགས་པ་གཅིག་སྟེ།
འདི་ཁོ་ནའི་དོན་ནོ། །ཡར་ནི་གང་སྟེ་ཐར་པ་ཆེན་པོའོ། །ཡང་དག་པའི་འཕགས་སུ་
ཡོད་པ་མ་ཡིན་ཏེ། འཕགས་སུ་མེད་པར་ཤེས་པ་ཉིད་འཕགས་པའི་མཆོག་གོ །བཅུ་
ལས་འདས་ཏེ་བཅུ་གཅིག་པ་ཞེས་བྱ་བ་ནི། ངེས་པར་དེ་ལས་འཕགས་ཤིང་བགྲང་དུ་
མེད་པའོ། །མེད་པས་དབྱིངས་དང་ཡེ་ཤེས་སུ་གསལ་བའི་འོད་དུ་གསལ་བའི་ས་སྟེ།
བཞུགས་ས་མེད་པའི་སའོ། །དཔེར་ན་ཉི་མ་ཤར་བ་ལྟར། མ་རིག་པ་ཉིད་རིག་པའི་ཡེ་



མཛོད་ལྷ་འགྲེལ།
355
ཤེས་སུ་ཤར་བས། མ་རིག་པ་རིག་པར་དག་པ་མ་ཡིན་པ་ཡིན་པར་ཤེས་པས། ཤེས་བྱ་
གཉིས་འཛིན་གྱི་སྒྲིབ་བདར་ཆད་པ་སྟེ། སངས་རྒྱས་ཉག་གཅིག་གི་ས་ལ། རང་འབྱུང་
གསལ་བའི་ཡེ་ཤེས་ཀྱི་དགོངས་པ་ཆེན་པོ་དེ་ཁོ་ན་ཉིད་ཅེས་བྱའོ།།
བདེ་ཆེན་བོན་ཉིད་ས་ལ་ནི། །ཅིར་ཡང་བརྗོད་དུ་མེད་པ་སྟེ། །ཞེས་པ།
བཞིན་ཉིད་ལ་མི་བདེ་བ་ཡེ་ནས་མེད་པས། བདེ་ལ་བདེ་བ་དེ་ལས་ཆེ་བ་མེད་པས་
བདེ་ཆེན་ནོ། །བོན་ཐམས་ཅད་ཀྱི་དེ་ཁོ་ན་ཉིད་ནི་བོན་གྱི་ཡང་བོན་ཉིད་དོ། །ས་ནི་མི་
གནས་གནས་པས་གནས་མེད་པའོ། །དེ་ལ་ཤེས་བརྗོད་དམ་བསམ་བརྗོད་ལས་འདས་
པས། ཅིར་ཡང་བརྗོད་གྲགས་མེད་པ་སྟེ། བརྗོད་པས་ཐོག་ཏུ་མི་ཕེབས་པས་ཅིར་ཡང་
བརྗོད་དུ་མེད་པ་ཞེས་བྱའོ། །མི་གསལ་༼གཡོ༽མཉམ་གསལ་སྐུ་གསུམ་རྫོགས། །ཅེས་པ།
མི་གསལ་༼གཡོ༽མཉམ་གསལ་བྱ་བ་ནི། ཚིགས་སུ་མི་གཡོ་བྱ་ཙམ་ཡིན་ཏེ། དཔེར་
ན་ནམ་མཁའ་ལྟ་བུ་སྟེ། ངོ་བོ་ཅི་ཡང་མ་ཡིན་པ་ནམ་མཁའ་ལྟ་བུའི་ཕྱིར། གཡོ་
འགྱུར་ཅིར་ཡང་མེད་པ་ཡང་ནམ་མཁའ་ལྟ་བུའོ། །མཐའི་རྣམ་པ་ཐམས་ཅད་མཉམ་
པའི་མཉམ་པ་སྟེ། ཡེ་མཉམ་ཆེན་པོའི་ངང་ལ་གནས་པའོ། །དེ་ལྟ་བས་ན་གསལ་བ་
ཡང་མཁའི་གསལ་དག་པའི་ངོགས་ལྟར། བོན་ཉིད་སེམས་ཉིད་གཉིས་སུ་མེད་པའི་
རང་བཞིན་ས་ལེ་གསལ་བའི་ངང་ལས། སྐུ་གསུམ་དུ་བརྗོད་པ་ནི། མཉམ་ལ་མ་
འདྲེས་ཐ་དད་མེད་ཕྱིར་དོན་ཕྱིར་སོ་སོར་བསྟན་པ་སྟེ། དཔེར་ན་བོན་སྐུ་ནམ་མཁའ་
ལྟ་བུ་ལས། རྫོགས་སྐུ་ཉི་ཟླ་གཟའ་སྐར་གཞའ་ཚོན་ལྟ་བུ་གསལ་ལ་རང་བཞིན་
པའོ། །སྤྲུལ་སྐུ་འབྲུག་གློག་ཁ་ཆར་ཁུ་རླངས་མེ་ཆུ་ས་རླུང་ལྟ་བུ། ཅིར་ཡང་སྤྲུལ་པས་
ཅིར་ཡང་སྤྲུལ་སྐུའི་ས་ཞེས་བྱའོ། །དེ་དག་དེ་ལྟར་སྤྲུལ་ཞིང་འབྱུང་བ་དང་། འགྲོ་བ་མ་



356
སངས་རྒྱས་གཡུང་དྲུང་བོན་གྱི་དཔེ་ཚོགས།
ལུས་ཀུན་གྱི་དོན་སླད་དུ། སངས་རྒྱས་ཐུགས་རྗེ་ཆེ་ལ་ཐབས་མཁས་པ་རྣམ་པ་ཐམས་
ཅད་མཁྱེན་པའི་ཡེ་ཤེས་ཆེན་པོ་དང་ལྡན་པས། དེའི་ངང་ལས་དེ་བྱུང་དེ་སྤྲུལ་སྐུ་དེ་
ཡིས་འགྲོ་དོན་རྒྱ་ལག་ཕྱེད་པར་མཛད་ཕྱིར་སྤྲུལ་པའོ། །སྲིད་པའི་མཛོད་ཕུགས་ལས་
ས་གནས་གསུམ་གྱི་ལེའུ་བསྟན་པ་སྟེ། གནས་བཅུ་དྲུག་པའོ།། །།
ཞང་ཞུང་སྐད་དུ། ཐ་ཡེ་བི་ང་མུ་གུང་སལ། བོད་སྐད་དུ། འབྲས་བུ་བཞིའི་
མཛོད་བསྟན་པའོ། །བླ་མེད་འབྲས་བུ་བཞི་བསྟན་པ། །ཞེས་པ། གོང་ན་མེད་པས་བླ་ན་
མེད་དེ། ཐུན་མོང་དུ་མ་བྱུང་པའོ། །རྒྱུ་རྐྱེན་ལས་འབྱུང་པས་འབྲས་བུ་སྟེ། སྨིན་པའམ་
གྲུབ་པའོ། །བཞི་ནི་རྩ་བ་གཅིག་ལས་བྱེ་བྲག་སྟེ་བྱེ་བྲག་རྒྱས་པར་བཤད་པའི་ཕྱིར། ཅི་
ལྟར་རྒྱུ་མཐུན་འབྲས་བུ་དང་། །ཞེས་པ། རྒྱུ་ཅི་ལྟ་བ་བཞིན་འབྲས་བུ་འབྱུང་བའི་ཕྱིར།
རྒྱུ་དང་མཐུན་པའོ། །ཐོབ་པ་དབང་གི་འབྲས་བུ་དང་། །ཞེས་པ། དབང་ལྟ་བུ་ཐོབ་པ་
ལས་འབྱུང་བ་ནི་དབང་གི་འབྲས་བུ་སྟེ། དབང་གིས་འབྲས་བུ་བྱུང་པའོ། །རྣམ་པར་
སྨིན་པའི་འབྲས་བུ་དང་། །ཞེས་པ། རྒྱུ་དང་དབང་ལས་རྣམ་སྨིན་པ་སྟེ། རྣམ་པར་སྨིན་
པའི་འབྲས་བུའོ། །བླ་ན་མེད་པའི་འབྲས་བུ་དང་། །ཞེས་པ། འབྲས་བུར་གྱུར་པ་ཐམས་
ཅད་ཀྱི་ཕུང་པོ་ཡང་རྩེ་གྱུར་པས་བླ་མེད་པའི་འབྲས་བུའོ། །དེ་ལྟར་མཚོན་ཙམ་
བསྟན་ནས། ད་ནི་རེ་རེ་ལས་བྱེ་བྲག་ཏུ་ཕྱེ་སྟེ་བསྟན་པ་ནི།
རྒྱུ་མཐུན་འབྲས་བུ་དགུས་བསྟན་པ། །ཞེས་པ། གང་དང་གང་དུ་རྒྱུ་མཐུན་པས་
འབྲས་བུར་གྱུར་པ་སྟེ། སྐྱེ་ལུགས་དང་སྨིན་ལུགས་རྣམ་པ་དགུའོ། །གང་དང་གང་
དུ་རྒྱུ་མཐུན་པས། །དེ་བཞིན་འབྲས་བུར་གྱུར་པ་དང་། །ཞེས་པ། ས་བོན་དང་སྔོན་
རྒྱུ་མཐུན་པ་ལས། དེ་དེའི་འབྲས་བུ་ནས་སྨིན་པ་ལྟ་བུའོ། །བག་ཆགས་བཟང་ངན་



，
མཛོད་ལྷ་འགྲེལ།
157
གཉིས། རྐྱེན་བཟང་ངན་གཉིས་དང་རྒྱུ་མཐུན་ལས། སྨིན་པའི་འབྲས་བུ་ཡང་མཐོ་
རིས་དང་ངན་སོང་གཉིས་སུ་སྐྱེ་བའོ། །དེ་རྒྱུ་དེ་དང་རྒྱུ་མཐུན་ལས། །རྐྱེན་གྱིས་འབྲས་
བུར་གྱུར་པ་དང་། །ཞེས་པ། ནས་དེའི་རྒྱུ་ཡང་ནས་རང་ལས་བྱུང་ཡང་། རྐྱེན་ཆུ་ལུད་
རྨོ་སློག་གཉིས་ཀྱི་རྣམ་པ་མ་བྱས་ན་མི་སྨིན་ཏེ། བྱས་པས་སྨིན་པ་ཡིན་ནོ། །རྒྱུ་རྐྱེན་
འཛོམ་འབྲེལ་ངོ་བོ་ཉིད། །འབྱུང་བའི་དུས་བསྟན་འབྲས་བུ་དང་། །ཞེས་པ། རྒྱུ་ནས་
དང་རྐྱེན་ཆུ་ལུད་དྲོད་དང་འཛོམ་འབྲེལ་པས། རིང་པོ་དང་སྦོམ་པོ་དང་། ངོ་བོར་
སྐྱེས་པས། རྒྱས་པ་ལོ་འདབ་མེ་ཏོག་ཏུ་འབྱུང་པའི་དུས་བསྟན་པའི་འབྲས་བུའོ། །རྒྱུ་
བག་ཆགས་བཟང་ངན་དང་། རྐྱེན་ཕ་མའི་འཕྲོད་འཛོམས་ཏེ་གསོ་བྲན་བྱས་པས།
གཟུགས་ཕུང་གི་ངོ་བོར་སྐྱེས་པས། དགེ་སྡིག་གང་གི་རྣམ་པ་རྒྱས་སྤྱད་པས། དགེ་
སྡིག་གི་རྣམ་པ་རྒྱས་པར་སྨིན་པའོ། །འབྱུང་བ་དམིགས་པའི་ཡུལ་དག་ལས། གཅོད་
པའི་རྒྱུ་མཐུན་འབྲས་བུ་དང་ཞེས་པ། དབང་པོ་ཕྱིར་དབྱུང་བས། དམིགས་པའི་ཡུལ་
སེར་པོ་ལྟ་བུ་ལ་དམིགས་ན། ཤེས་པ་ཡང་སེར་པོ་ལྟ་བུར་སྐྱེ་བའོ། །རྣམ་པ་ལ་གཅོད་
པ་ནི་རྣམ་པར་གཅོད་རྒྱུ་མཐུན་པའི་འབྲས་བུའོ། །བདེ་སྡུག་གཉིས་ཀྱི་ཁྱད་པར་ལས། །རེག་
ཚོར་རྒྱུ་མཐུན་འབྲས་བུ་དང་། །ཞེས་པ། བདེ་བར་རེག་པ་ཚོར་བ་སྐྱིད་པ་བདེ་བ་ཚོར་
བ་ལ། སླད་ནས་ནད་ངན་མི་བདེ་བའི་རྣམ་པས། བདེ་སྡུག་གི་རེག་ཚོར་གྱི་ཁྱད་པར་
ལས། རྐྱེན་བདེ་སྡུག་གཉིས་སོ་སོར་རྒྱུ་མཐུན་པའི་འབྲས་བུའོ། །རང་ལུགས་བསམ་
པ་ཇི་བཞིན་པར། དེ་བཞིན་རྒྱུ་མཐུན་འབྲས་བུ་དང་བཅས་པ། རང་གིས་རང་ལུགས་
ཀྱི་བསམ་པ་ཇི་བཞིན་མལ་གནས་པས། བདེ་སྡུག་ཡང་མ་ཡིན་པ་བཏང་སྙོམས་སུ་
རྒྱུ་མཐུན་པས། དེ་བཞིན་རྒྱུ་མཐུན་འབྲས་བུའོ། །དེ་ལས་བསོད་ནམས་ཅི་ཡོད་པ། རྒྱུ་



358
སངས་རྒྱས་གཡུང་དྲུང་བོན་གྱི་དཔེ་ཚོགས།
མཐུན་འབྲས་བུ་བསྟན་པ་དང་། །ཞེས་པ། དེ་ལ་ནི་གང་བསམ་ན་གནས་པ་དེ་ལ་སྟེ།
བསོད་ནམས་ནི་དགེ་བ་སྟེ། སྦྱིན་བཏང་ཕྱུག་པོར་འོང་བྱ་བ་ལྟ་བུའོ། །བྱེད་པ་པོ་ནི་
རྒྱུ་ལྟར་ཞིང་། རྒྱུ་མཐུན་འབྲས་བུར་བསྟན་པ་དང་། །ཞེས་པ། སྲིད་པ་དེ་ལ་ཁྱབ་པས་
བྱེད་པ་དང་། ཕྱྭ་ཡེ་མཁྱེན་སྐོས་མཁན་གྱིས་བྱས་པ་དང་། གང་དག་བྱེད་པ་པོས་བྱས་
པར་ལྟ་བ་དག་ཀུན་ལ། མཆོད་པ་དང་བསྟོད་པ་བྱས་ནས། དེ་དང་དེར་རྒྱུ་མཐུན་པས་
ཕྱུག་པོར་འོང་བྱ་བ་ལྟ་བུའོ། །རང་གིས་རང་བཞིན་རྒྱུར་ལྟ་ཞིང་། རྒྱུ་མཐུན་བསྟན་
པ་དང་། །ཞེས་པ། རང་གི་རང་བཞིན་ནི། མི་དག་ཤི་ནས་སླད་ནས་ཀྱང་མི་རུ་སྐྱེ་སྟེ།
མི་རྒྱུ་མི་རང་ཡིན་ནོ། །དེ་མིན་ན་མི་ཕ་མ་ལས་སྐྱེས་པའི་བུ་ཡང་། ཕྱུགས་ལྟ་བུར་
སྐྱེའམ་ཞེ་ན། དེས་ན་མི་རྒྱུ་མི་རང་ཡིན་ཟེར་ཞིང་ལྟ་བ་སྟེ། དཔེར་ན་ན་ནིང་གི་སྨན་
ཤིང་ཤུལ་ད་དོ་གཅིག་ཀྱང་སྨན་ཤིང་སྐྱེ་ལ། ན་ནིང་གི་དུག་ཤིང་ཤུལ་དུ་ད་དོ་གཅིག་
ཀྱང་དུག་ཤིང་སྐྱེ་བ་ལྟ་བུའོ། །དུས་ལ་རྒྱུ་རུ་ལྟ་བ་ཡི། རྒྱུ་མཐུན་འབྲས་བུ་བསྟན་པ་
དང་། །ཞེས་པ། ཚེ་འདི་ཉིད་ལ་དགེ་སྡིག་གང་བྱས་པ། ཚེ་འདི་ཉིད་རང་ལ་རྣམ་པར་
སྨིན་གྱིས། ཕྱིས་ཤི་བའི་དུས་ནས། དགེ་སྡིག་སྨིན་པ་མ་ཡིན་པའོ། །ཅི་སྟེ། དེ་གཅིག་
གི་དུས་འདི་ཉིད་རང་ལ་སོ་ནམ་བྱས་པས། འདི་ཉིད་རང་ལ་འབྲས་བུ་སྨིན་གྱིས། ལོ་
ཕྱི་མ་ལ་སྨིན་པར་མི་འགྱུར་ལྟ་བུའོ། །རང་གིས་རང་བཞིན་རྒྱུར་ལྟ་བས། །རྒྱུ་མཐུན་
འབྲས་བུ་བསྟན་པ་དང་། །ཞེས་པ། དཔེར་ན་སྨན་རང་གི་རང་བཞིན་གྱིས་འཚོ་བར་
བྱེད་པ་དང་། དུག་རང་གི་རང་བཞིན་གྱིས་འཆི་བར་བྱེད་པ་ལྟ་བུ་སྟེ། དགེ་བའི་རང་
བཞིན་གྱིས་མཐོ་རིས་སུ་སྐྱེ་ལ། སྡིག་པའི་རང་བཞིན་གྱིས་ངན་སོང་དུ་ལྟུང་པའོ།།
ད་ནི་དབང་གི་འབྲས་བུ་དགུ་བསྟན་པ། །ཞེས་པ། དབང་གིས་བསམ་སྤྱོད་གང་



མཛོད་ལྷ་འགྲེལ།
359
བྱས་པའི་དབང་གིས། དེ་དང་མཐུན་པའི་འབྲས་བུ་སྨིན་པ་སྟེ། དཔེར་ན་སྦྱིན་པའི་
དབང་གིས་ལོངས་སྤྱོད་འཕེལ་བྱ་བ་ལྟ་བུའོ། །ལས་ཀྱིས་དབང་སྒྱུར་འབྲས་བུ་ཞེས་
པ། ལས་དགེ་སྡིག་གང་རུང་དབང་གིས། དེ་དང་དེའི་འབྲས་བུ་ཐོབ་པར་བྱེད་པའོ། །དུས་
ཀྱིས་དབང་སྒྱུར་འབྲས་བུ་དང་། །ཞེས་པ། དཔེར་ན་དབྱར་དགུན་སྟོན་དཔྱིད་ཀྱི་དུས་
ཀྱིས། འབྲས་བུ་ཡང་དེ་བཞིན་དུ་སྐྱེ་བ་དང་སྨིན་པ་ལ་སོགས་སུ་སྣང་བ་ལྟ་བུའོ། །བག་
ཆགས་དབང་སྒྱུར་འབྲས་བུ་དང་། །ཞེས་པ། དཔེར་ན་སྲིད་པ་བར་མ་དོ་ནས། གནས་
གང་ཡིན་པ་ཚོལ་བ་ཡང་། སྔ་མའི་བག་ཆགས་གང་ཤས་ཆེ་བའི་འབྲས་བུ་ལེན་པ་
ལྟ་བུའོ། །ཉོན་མོངས་དབང་སྒྱུར་འབྲས་བུ་དང་། །ཞེས་པ། དཔེར་ན་དུག་ལྟ་བུ་དབང་
གྱུར་ན་མི་འཆི་བ་ལྟ་བུ་སྟེ། ཉོན་མོངས་པའི་དབང་དུ་བསྒྱུར་ན་འབྲས་བུ་ངན་སོང་
དུ་སྐྱེའོ། །ཐུགས་རྗེའི་དབང་བསྒྱུར་འབྲས་བུ་དང་བཅས་པ། དཔེར་ན་སྨན་གྱིས་
དབང་དུ་བསྒྱུར་ན་མི་མི་འཆི་བ་ལྟ་བུ་སྟེ། བདེར་གཤེགས་ཀྱི་ཐུགས་༼ ཀྱིས༽དབང་
བསྒྱུར་ནས་འགྲོ་བ་དྲང་པར་འགྱུར་རོ། །བསླུ་བྲིད་དབང་སྒྱུར་འབྲས་བུ་དང་། །ཞེས་
པ། དཔེར་ན་སྒྱུ་མ་མཁན་གྱིས་དབང་བསྒྱུར་མི་བདེན་པས་བསླུ་བ་སྟེ། གཟུགས་དང་
མཚན་མའི་སྒྱུ་མ་ལྟ་བུས་བསླུ་བའོ། །དགོངས་པས་དབང་སྒྱུར་འབྲས་བུ་དང་། །ཞེས་
པ། དཔེར་ན་མི་དབང་ཆེན་གྱིས་དབང་བསྒྱུར་ན་གང་ཡང་འགྲུབ་པ་སྟེ། སངས་རྒྱས་
བླ་ན་མེད་པའི་དགོངས་པས་དབང་སྒྱུར་ན། ཐར་པའི་འབྲས་བུ་ལ་སོགས་གང་ཡང་
འགྲུབ་པའོ། །ཡེ་ཤེས་དབང་བསྒྱུར་འབྲས་བུ་དང་། །ཞེས་པ། དཔེར་ན་མི་ཤེས་པ་ཅན་
གྱིས་དབང་བསྒྱུར་ན། གང་ལྟར་བྱས་པ་འགྲུབ་པ་སྟེ། ཡེ་ཤེས་ཆེན་པོ་དང་ལྡན་པས་
དབང་བསྒྱུར་ན། གསལ་ལ་མ་འགག་པ་ཅི་ལྟར་ཡང་འགྲུབ་བོ། །མི་རྟག་དབང་བསྒྱུར་



360
སངས་རྒྱས་གཡུང་དྲུང་བོན་གྱི་དཔེ་ཚོགས།
འབྲས་བུ་དང་། །ཞེས་པ། དཔེར་ན་མི་རྟག་པ་ནི་ཆུ་བོའི་རྒྱུན་ལྟ་བུ་སྟེ། སྐྱེ་འགྲོའི་ཕུང་
པོའི་ཕུང་པོ་ཡང་མི་རྟག་སྟེ་སྐྱེ་རྒ་ན་འཆི་བར་འགྱུར་པས། མི་རྟག་པ་ལ་ཡིད་ཆེས་
པར་བྱས་ལ། བརྟག་པ་ཆེན་པོ་གཡུང་དྲུང་འགྱུར་བ་མེད་པའི་འབྲས་བུ་འགྲུབ་པར་
འགྱུར་རོ།།
ད་ནི་རྣམ་པར་སྨིན་པའི་འབྲས་བུ་བསྟན་པར་བྱ་སྟེ། རྣམ་སྨིན་འབྲས་བུ་དགུ་
བསྟན་པ། །ཞེས་པ། དཔེར་ན་ཞིང་ས་གཤིན་མོ་ལ་ས་བོན་སྣ་གྲངས་མང་དུ་བཏབ་
ན། སྟོན་ནས་སྲན་ལ་སོགས་པ་ཅི་ལྟར་བཏབ་པ་ལྟར་སྨིན་པ་ལྟར། ལས་དགེ་སྡིག་
གི་བསམ་སྤྱོད་ཅི་བྱས་པ་ཐམས་ཅད། འབྲས་བུ་ཡང་མཐོ་དམན་ལ་སོགས་སྨིན་པར་
འགྱུར་རོ། །དགེ་བའི་ལས་རྣམས་སྤྱད་པ་ཡི། །རྣམ་པར་སྨིན་པའི་འབྲས་བུ་དང་། །ཞེས་
པ། དགེ་བའི་ལས་ནི་བླ་ན་མེད་པར་ཕྱིན་པ་བཅུ་སྟེ། ལུས་ངག་ཡིད་གསུམ་སྤྱད་
པའི་འབྲས་བུ་ནི། སྡིག་སྤྱད་དང་ལ་ནས་མི་བྱ་ཞིང་། སྦྱིན་པ་བཏང་པའི་འབྲས་བུ་
ལོངས་སྤྱོད་འཕེལ་བར་འགྱུར་རོ། །ཚུལ་ཁྲིམས་བསྲུང་བའི་འབྲས་བུ་གོ་རིམ་བཙུན་
པར་འགྱུར་རོ། །བཟོད་པ་བསྒོམ་པས་གཟུགས་བྱད་བཟང་། །བརྩོན་འགྲུས་བྱས་པས་
འཕྲིན་ལས་འགྲུབ། །བསམ་གཏན་བསྒོམ་པས་འཕོ་འགྱུར(མེད)། །སྙིང་རྗེ་སྐྱེད་པས་
སྡུག་བསྔལ་ཞི། །སེམས་སྟོབས་བྱས་པས་བདེ་གནས་འཕར། །སྨོན་ལམ་བཏབ་པས་
བསམ་པ་འགྲུབ། །ཐབས་ལ་མཁས་པས་ཐམས་ཅད་མཁྱེན། །ཤེས་རབ་ལྡན་པས་
བླ་མེད་འགྲུབ་པར་འགྱུར། །སྡིག་པའི་ལས་རྣམས་སྤྱད་པ་ཡི། །རྣམ་པར་སྨིན་པའི་
འབྲས་བུ་དང་། །ཞེས་པ། སྡིག་པ་ནི་དགེ་བ་ལས་ལོག་པ་སྟེ། ཚེ་སྲོག་བཅད་པས་
འབྲས་བུ་དམྱལ་བ་ལ་སོགས་ཏེ། སྡིག་པའི་མ་འདྲེས་པར་སྤྱད་པས་འབྲས་བུ་སྨིན་པ་



མཛོད་ལྷ་འགྲེལ།
361
ནི། ངན་སོང་གསུམ་པོ་སེམས་ཅན་མཐའ་དག་ཏུ་སྐྱེ་ཞིང་ལྟུང་ངོ༌། །ལུང་དུ་མ་བསྟན་
རྣམ་སྨིན་གྱིས། །རྣམ་པར་སྨིན་པའི་འབྲས་བུ་དང་། །ཞེས་པ། དགེ་སྡིག་མ་ཡིན་པ་
སོ་ནམ་དང་བཟོ་ལ་སོགས་པ་སྤྱད་པས། སྲིད་པ་བར་མ་དོ་རུ་ཡུན་རིང་དུ་གནས་ཏེ།
དེ་ནས་བག་ཆགས་ཤས་ཆེར་སྐྱེ་བའོ། །སྔོན་ཚེ་གོང་མའི་འཐེན་ཤུགས་ཀྱིས། །རྣམ་
པར་སྨིན་པའི་འབྲས་བུ་དང་། །ཞེས་པ། ཚེ་སྔ་མ་ལ་ལས་ཅི་བྱས་པའི་འཕེན་ཤུགས་
ཚེ་འདི་ལ་སྨིན་པ་སྟེ། བག་ཆགས་དགེ་སྡིག་གང་ལ་ཤས་ཆེ་བར་སྐྱེ་བར་ལེན་པའོ། །རྐྱེན་
གྱིས་བར་དུ་བཅད་པ་ཡི། །རྣམ་པར་སྨིན་པའི་འབྲས་བུ་དང་། །ཞེས་པ། སྔ་མ་ལ་
དགེ་སྡིག་གིས་རྣམ་པ་གང་བྱས་པ་ལ། དགེ་སྡིག་རྣམ་པ་སོ་སོར་རྐྱེན་གྱིས་བཅད་
པས། ཚེ་འདི་ལ་སྨིན་པ་དང་། ཕྱི་མ་ལ་སྨིན་པ་དང་། ཡང་ཕྱི་ལ་སྨིན་པར་འགྱུར་བ་
ལྟ་བུའོ། །ཡིད་ཀྱི་སྡིག་སྒྲིབ་བསགས་པ་ཡི། །རྣམ་པར་སྨིན་པའི་འབྲས་བུ་དང་། །ཞེས་
པ། སྐྱེ་བ་མང་པོའི་གོང་ནས་བསགས་པའི་དགེ་སྡིག་གིས་རྣམ་སྨིན་ཏེ། ལན་གྲངས་
འདིའམ་
འམ་ཕྱི་མ་འམ་ཡང་ཕྱི་ལ་རྣམ་པར་སྨིན་པར་འགྱུར་བའོ། །མཚན་མ་རྩེ་གཉིས་
བརྟགས་པ་ཡི། །རྣམ་པར་སྨིན་པའི་འབྲས་བུ་དང་། །ཞེས་པ། མཚན་མ་ནི་སྣང་སྲིད་
ཀྱི་མཚན་མ་སྟེ། བདེན་རྫུན་དང་དགེ་སྡིག་གཉིས་སུ་བློ་རྩེ་གཉིས་སུ་བརྟགས་པས།
བག་ཆགས་ཀྱང་གཉིས་སུ་བརྩེགས་ནས། མུ་དང་མཐའ་རུ་དགེ་བ་ཡང་འཁོར་བའི་
རྒྱུ་སྡིག་པ་ཡང་འཁོར་བའི་རྒྱུ་འགྱུར་ཏེ། གང་དུ་ཡང་ཆ་ཕྱེ་བ་སྟེ། ཐ་མ་ཤས་གང་
ཆེར་སྐྱེ་བ་ལེན་ནོ། །བག་ཆགས་ནུས་མཐུ་བཙན་པ་ཡིས། །རྣམ་པར་སྨིན་པའི་འབྲས་
བུ་དང་། །ཞེས་པ། ལས་རྣམ་པ་གསུམ་གང་སྤྱད་ཀྱང་། ཀུན་ལ་བག་ཆགས་གང་ཞེན་
པའི་
འི་ནུས་མཐུ་བརྟས་པའི་དབང་། རྣམ་པར་སྨིན་པའི་དགེ་བ་ལེན་པའོ། །སྔོན་གྱི་



362
སངས་རྒྱས་གཡུང་དྲུང་བོན་གྱི་དཔེ་ཚོགས།
སྨོན་ལམ་མཐུ་བཙན་པས། །རྣམ་པར་སྨིན་པའི་འབྲས་བུ་དང་། །ཞེས་པ། སྔོན་ཐོག་
མ་བྱང་ཆུབ་མཆོག་ཏུ་སེམས་བསྐྱེད་པའི་དུས་ནས། བདག་ཉིད་ལན་ཅིག་སྒྲིབ་བྱང་
བསོད་ནམས་ཐོབ་པར་གྱུར་ཅིག །ཅེས་སྨོན་པ་ནི། དུས་ལ་མ་བབ་པའི་བར་དུ་རིང་
དུ་གནས་ཏེ། དུས་ལ་བབ་ཙམ་ན་སྔོན་སྨོན་པ་བཙན་ནས་རྣམ་པར་སྨིན་པར་འགྱུར་
རོ
།།
ད་ནི་བླ་ན་མེད་པའི་འབྲས་བུ་དགུ་བསྟན་ཏེ། བླ་ན་མེད་པའི་འབྲས་བུ་དགུ་
བསྟན་པ། །ཞེས་པ། འབྲས་བུ་དེའི་གོང་ན་གཞན་མེད་པས་བླ་ན་མེད་པའོ། །ལས་
དང་སྐལ་པར་ལྡན་པར་སྦྱངས་པའི་འཕྲོ་ཅན་དུ་གྱུར་པས། བླ་ན་མེད་པ་ཐོབ་པར་
འགྱུར་རོ། །སྦྱངས་པའི་འཕྲོ་ཅན་མངོན་གྱུར་པས། །བླ་མེད་འབྲས་བུ་ཐོབ་པ་དང་། །ཞེས་
པ། སྔོན་ཚེ་གོང་ནས་སྦྱང་པ་ལས་དང་ལྡན་པར་ལྡན་པ། བློ་ལ་ཡེ་ཤེས་ཀྱི་མེ་འབར་
བ་སྡོམ་ཚིག་ཟུངས་ཐུབ་པ། དོན་ལ་བསྙེལ་པ་མི་མངའ་བ། རྟོགས་པ་མངོན་དུ་གྱུར་
པའི་སྐྱེས་བུ་དེ་ལྟ་བུས། བསྐལ་པ་གྲངས་མེད་པ་གསུམ་དུ་སྦྱང་སྦྱངས་པའི་འཕྲོ་
ཅན་དེ་ལྟ་བུ་ནི། སྟོན་པ་འཆི་མེད་གཙུག་ཕུད་དང་། ཡུམ་བཟང་ཟ་རིང་བཙུན་
དང་། གཤེན་གསང་བ་འདུས་པ་དང་གསུམ་གྱིས། ལྷ་ཀླུ་མི་དང་གསུམ་ལ། གཡུ་ལུང་
ཤེལ་གྱི་བྲག་ཕུག་ཏུ། ཞག་རེ་ལ་ཚིག་རེ། ཚིག་རེ་ལ་དོན་རེ་བསྟན་ཞིང་བསྒོམ་དུ་
བཅུག་པས། འབྲས་བུ་མངོན་པར་རྫོགས་པར་སངས་རྒྱས་པའོ། །མི་དམིགས་ཤེས་
རབ་གསལ་རྟོགས་པས། བླ་མེད་འབྲས་བུ་ཐོབ་པ་ནི། །ཞེས་པ། ལས་སྐལ་པ་ལྡན་པས་
སྔོན་ཚེ་གང་སྦྱོང་པའི་འཕྲོ་ཅན་ཚིག་བོར་དོན་ལ་ཞུགས་པའི་སྐྱེས་བུ། དམིགས་
པའི་དོན་ཤེས་རབ་ཀྱིས་ས་ལེར་རྟོགས་པ་ལ། ཚིག་ཟབ་མོས་སྦྱར་མི་དགོས་ཏེ། ཚེ་



མཛོད་ལྷ་འགྲེལ།
363
དེ་ཉིད་ལ་འབྲས་བུ་ཐོབ་པ་སྟེ། གསང་བ་འདུས་པ་ལྟ་བུ་སྟེ། གཡུ་ལུང་ཤེལ་གྱི་བྲག་
ཕུག་ཏུ། སྟོན་པ་ཡེ་གཤེན་གཙུག་ཕུད་ཀྱིས། དྲིལ་པའི་ཚིག་ལུང་བསྣན་ཏེ་བསྟན་
པས། ཚེ་འདི་ཉིད་ལ་བླ་ན་མེད་པའི་འབྲས་བུ་ཐོབ་པའོ། །འདས་པའི་ཐིག་ལེ་གཅིག་
རྟོགས་པས། །བླ་མེད་འབྲས་བུ་ཐོབ་པ་དང་། །ཞེས་པ། སྐལ་ལྡན་སྣོད་བཟང་ཁྱད་
པར་རྨད་དུ་བྱུང་པའི་སྐྱེས་བུ་ནི། ཡུམ་བཟང་བཟའ་རིང་བཙུན་ལ། སྲས་འཆི་མེད་
གཙུག་ཕུད། ཏིང་ངེ་འཛིན་གྱི་འབྲས་བུ་དང་། བརྟགས་པའི་འབྲས་བུ་དང་། མཐའ་
ལས་འདས་པའི་འབྲས་བུ་དང་། །ཞེས་བྱ་བ་རྣམས་གོ་རིམ་བཞིན་སྦྱར་ཏེ། དེ་དང་དེ་
དག་ཉིད་འབྲས་བུར། ཅི་ལྟར་རིམ་པ་བཞིན་སྦྱར་བར་བྱའོ། །བླ་ན་མེད་པའི་འབྲས་
བུ་ལ། གཤེན་བཅུ་སྔར་སངས་རྒྱས་པ་ལྟར། དེ་རེ་རེའི་སྐབས་སུ་ཕྱི་རབས་ཀྱི་གཤེན་
རབས། རྗེས་སུ་ཞུགས་ནས་འབྲས་བུ་རེ་རེ་ཐོབ་ལུགས་ཀྱང་། གོང་བཞིན་བཤད་
པར་བྱའོ། །སྲིད་པའི་མཛོད་ཕུགས་རིན་པོ་ཆེ་ལས། སྨིན་ཅིང་གྲུབ་པའི་འབྲས་
བུ་བཞི་བསྟན་པ་སྟེ། གནས་བཅུ་བདུན་དུ་གཤེན་རབ་ཀྱིས་བཞུགས་པའི་དཔེ་རྩ་
ལས། ཞང་ཞུང་སྟོད་ཀྱི་ཡུལ་དག་ཏུ། །གསལ་རབ་ལྷ་ཡི་སྲས་པོ་དེ། །གསལ་བའི་ཚིག་
ལ་ངེས་པའི་དོན། །བཀའ་ལ་སྣང་བ་ཅི་བཞིན་བཤད། །དེ་ནས་དྲང་སྲོང་རྒྱལ་བས་
བཤད། དེས་མཁས་པས་བཤད་ཅིང་འགྲོ་བ་དྲངས་སོ། །དེ་ནས་བོད་ཡུལ་དབུས་འདི་
རུ། །ལྷ་ཀླུ་མི་དང་གསུམ་གྱིས་བསྟན་པས་བཤད། དེ་ནས་མཁས་པ་མི་བཞིས་བསྟན་
ཞིང་བཤད་པའོ། །དེ་ནས་མཁས་བཙུན་རྣམས་ཀྱིས་རིམ་གྱི་བཤད། བཤད་ཅིང་
བསྟན་པའི་འབྲས་བུ་ཡང་། །འགྲོ་བའི་འདྲེན་སྟོན་རིམ་གྱིས་མཛད། །ལས་དང་སྐལ་
པར་ལྡན་པ་ཡི། །དད་པ་ཆེ་ལ་དམ་ཚིག་ལྡན། །ཤེས་རབ་ཆེ་ལ་སྙིང་རྗེ་ལྡན། །བརྩོན་



34
སངས་རྒྱས་གཡུང་དྲུང་བོན་གྱི་དཔེ་ཚོགས།
འགྲུས་ཆེ་ལ་མོས་པར་བཙན། །མཚན་དོན་དེ་རྣམས་ལྡན་པ་ཡི། །སྐལ་ལྡན་སྣོད་
བཟང་དབང་ཐོབ་འགས། །བཤད་ཅིང་འགྲོ་བ་འདྲེན་པར་ཤོག །ཅེས་གཤེན་རབ་
མཁས་པ་མི་བཞིས། དེ་སྐད་གསུངས་ནས་གཏེར་དུ་སྦས། ད་ལྟ་བོད་དུ། དམ་བདར་
སྨོད་བཙུགས་ཅི་བཞིན་དར། དད་པ་ཤེས་རབ་ལྡན་པ་རྣམས་ཀྱི་དངོས་གྲུབ་ཡིན། །སྤུངས་
སོ། །སྨར་རོ། །སློག་ཙོ།། །།



སངས་རྒྱས་
རྒྱས་གཡུང་དྲུང་བོན་གྱི་དཔེ་ཚོགས།
བཀའ་འདྲི་ཞུ་ཡུལ།
མཁན་རིན་པོ་ཆེ་ལུང་རྟོགས་བསྟན་པ་གཡུང་དྲུང་།
དཔོན་སློབ་རིན་པོ་ཆེ་ཚངས་པ་བསྟན་འཛིན།
ལས་འཛིན་འགན་ཁུར་བ།
དགེ་བཤེས་བསམ་གཏན་གཙུག་ཕུད། དགེ་བཤེས་སྨོན་ལམ་དབང་རྒྱལ།
དགེ་བཤེས་ཚུལ་ཁྲིམས་མཐར་ཕྱིན།
ལས་དོན་གཙོ་སྒྲུབ་པ། ཧོར་རུ་དགེ་བཤེས་ཡོན་ཏན་ཕུན་ཚོགས།
ལས་རོགས། ཆུ་འཁོར་དགེ་བཤེས་གཡུང་དྲུང་ཚུལ་ཁྲིམས།
ཡིག་གཏག་པ་དང་ཞུ་དག་པ།
བརྩོན་འགྲུས་མཐར་ཕྱིན། ཁྲི་གཙུག་རྣམ་དག
བསྟན་འཛིན་སྦྱིན་པ། བློ་གྲོས་དབང་པོ།
སྨར་ཡིག་འབྲི་མཁན།
ཀུན་བཟང་ལྷུན་གྲུབ།



སྤྱི་ཁྱབ་ཇུས་འགོད་པ། ཨ་སྔགས་ཚེ་རིང་བཀྲ་ཤིས།
རྩོམ་སྒྲིག་འགན་འཁུར་པ། གཉན་མོ་འགྲུབ།
སངས་རྒྱས་གཡུང་དྲུང་བོན་གྱི་དཔེ་ཚོགས།
མཛོད་ལྷ་འགྲེལ་བཞུགས་སོ།།
སྨད་ཆ།
17
མཛད་པ་པོ། གསལ་རབ་ལྷ་ཡི་སྲས་པོ།
སི་ཁྲོན་ཏང་དེབ་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན་ནས་བཀྲམ།
ཁྲེང་ཏུའུ་ཧྲུའུ་ཐུང་པར་འདེབས་འགན་འཁྲི་ཚད་ཡོད་ཀུང་སིས་དཔར།
༢༠༡༣ལོའི་ཟླ་༧པར་པར་གཞི་དང་པོ་བསྒྲིགས།
༢༠༡༣ལོའི་ཟླ་༧པར་པར་ཐེངས་དང་པོ་དཔར།
དེབ་ཚད། 1༧ommx༢༤omm
ཡིག་གྲངས། སྟོང༣༨༠
དཔར་ཤོག ༢༣.༢༥
དཔར་གྲངས། ༡༤༢༡༠༠
དཔེ་རྟགས། 1SBN 978-7-5409-5161-o
དཔེ་རིན་སྒོར། 419. oo （དེབ12ལ21)



སྤྱི་ཁྱབ་ཇུས་འགོད་པ། ཨ་སྔགས་ཚེ་རིང་བཀྲ་ཤིས།
རྩོམ་སྒྲིག་འགན་འཁུར་པ། གཉན་མོ་འགྲུབ།
项目策划 阿旺泽仁扎西
责任编辑 林么周
封面设计 杨庭远
HEREFཏྟཾ་བློ%E0% ©



ཐེག་ཆེན་
གཡུང་དྲུང་བོན་
藏族珍稀古籍 集成
Zangzu Zhenxi Guji Jicheng
ISBN 978-7-5409-5161-0
917887540951610">
定价:419.00元(12~21卷)
