༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W3PD405
ImageGroup:
12PD18030
LCCN:
n/a
ISBN:
9787540951610
Title:
མཛོད་ལྷ་འགྲེལ།
mdzod lha 'grel/
Author:
n/a
n/a
Descriptor:
Original Publication:
sangs rgyas gayung drung bon gyi dpe tshogs/;16-17
khreng tu'u/
Place:
Publisher:
si khon tang deb tshogs pa/ si khron mi rigs dpe skran khang |
Date:
2013
Volume:
1
Total Volumes:
2
TBRC Pages:
2
Introductory Pages:
n/a
Text Pages:
In/a
Scanning Information:
Scanned at Tibetan Buddhist Resource Center, Southwest University of Nationalities,
Chengdu, China.



སངས་རྒྱས་གཡུང་དྲུང་བོན་གྱི་དཔེ་ཚོགས།
མཛོད་ལྷ་འགྲེལ་བཞུགས་སོ།།
མཛོད་ལྷ་འགྲེལ་བཞུགས་སོ།།
སྟོད་ཆ།
སྟོད་ཆ།
མཛད་པ་པོ། གསལ་རབ་ལྷ་ཡི་སྲས་པོ།
বিলাকোবরাগের।
HE
སི་ཁྲོན་ཏང་དེབ་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།
社团



སངས་རྒྱས་གཡུང་དྲུང་བོན་གྱི་དཔེ་
ཚོགས་ཞེས་པ་འདི་ཉིད་ནི་ཞང་བོད་ཀྱི་
རང་ས་ནས་བྱོན་པའི་དྲན་དབང་གསེར་
རིའི་ཕྲེང་བའི་ཕྱག་སོར་ལས་ཐོན་པའི་
རིག་གཞུང་གི་མར་ཁུ་ཡིན་གཤིས། ཕྱིས་
བྱོན་ཞིབ་འཇུག་པ་ལ་དམི གས་ན་དུས་
རབས་བརྒྱད་པའི་ཡར་སྔོན་གྱི་བོད་ཀྱི་ལོ་
རྒྱུས་དང་ཡུལ་སྲོལ། ཆོས་ལུགས་དང་རིག་
གནས་སོགས་རྟོག་ཞིབ་བྱེད་པར་མེད་དུ་མི་
རུང་བའི་དཔྱད་གཞིའི་ཡིག་རིགས་སུ་
གྲུབ་སྟབས། ང་ཚོས་རིན་ཐང་གཞལ་དུ་
མེད་པའི་གནའ་དཔེ་མདའ་ཚད་མ་འདི་
དག་དེང་རབས་ཀྱི་དེབ་གཟུགས་སུ་བསྒྱུར་
ནས་ཀུན་གྱི་ཆུ་བུར་མིག་གི་མཐོང་ཆོས་
སུ་བསྟར་བ་ལགས་སོ།།
།
ཁྲི་བརྟན་ནོར་བུ་རྩེ་ཡི་དཔེ་མཛོད་ཁང་།
TRITEN NORS
LIBRAR
LIBRARY



S@པོ
9@:
tega.
སངས་རྒྱས་གཡུང་དྲུང་བོན་གྱི་དཔེ་ཚོགས།
མཛོད་ལྷ་འགྲེལ་བཞུགས་སོ།།
སྟོད་ཆ།
སྟོ
ཆ་
མཛད་པ་པོ། གསལ་རབ་ལྷ་ཡི་སྲས་པོ།
16
མདོ་སྔགས་
ཐེག་ཆེན་གཡུང་དྲུང་བོན་
སི་ཁྲོན་ཏང་དེབ་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།
so



图书在版编辑(CIP)数据
藏族珍稀古籍集成 第16卷:藏文/元旦平措编,
-成都:四川民族出版社,2013.7
ISBN 978-7-5409 -561-4
1.0藏... 1.0元... 1.0藏族古籍-汇编
中国-藏语 N. OK281.4
中国版本图书馆 CIP数据核字(2013)第151938号
裁族珍稀古籍集成(16)
元旦平措 编
出版人白明轩
项目策划 阿旺泽仁扎西
责任编辑 林么周
责任校对 益西拉姆
责任制 李蓓
封面设计 杨庭远
内文设计 宁牡
四川党建期刊集团
出版发行
四川民族出版社
地 址 成都三洞桥路2号
成都蜀通印务有限责任公司
成品尺寸 170am x244rrr
数 1~2100
张 14.5
数 180 于
2013年7月第1版
2013年7月第1次印刷
ISBN 978 7509 -5161 …
419.00 元(2 ~ 21卷)
字版印书定
次次号价



དཔེ་སྐྲུན་སྔོན་གླེང་།
བོད་མི་རིགས་ཀྱི་སྐད་ཡིག་དང་རིག་གཞུང་འདི་ལ་དུས་རབས་ཀྱི་གཉན་
འཕྲང་མང་པོས་གཙེས་ཏེ་སྲོག་དབང་འགག་ལ་ཉེ་བ་དང་། རང་གི་རིག་གཞུང་གི་
རིན་ཐང་མི་ཤེས་པའི་ཅོལ་ཆུང་དུ་མས་འདི་ནི་ཁུངས་མེད་ཀྱི་ལྷ་སྒྲུང་ལྟ་བུར་ངོས་
འཛིན་བྱེད་པའི་སྙིགས་དུས་འདིར། བསྐལ་པ་ས་ལ་ཆགས་ཤིང་། སྲིད་པ་གདན་ལ་
འཁོད་ནས། བླ་རི་ཏི་སེ་རྒྱལ་པོའི་ཡུལ་གྲུ་འདིར་བོད་མི་རིགས་ཀྱི་སྐད་ཡིག་དང་
རིག་གཞུང་གིས་འཚོ་ཞིང་གནས་པའི་ཕ་མྱེས་ཀྱིས་བསམ་གཞིག་དང་བལྟ་རྟོགས་
བྱས་དོན། མི་རིགས་ཀྱི་ངོ་བོ་མཚོན་པའི་བླ་སྲོག བདེ་འཇག་གི་ལམ་སྣེ་སྐྲུན་པའི་
དེད་དཔོན། འཕེལ་རྒྱས་ཀྱི་ངར་ཁ་བླུད་པའི་གནའ་རྭ་དངོས་ནི་ཤེས་རབ་ཀྱི་ངར་
ཤུགས་དྲོད་མོའི་རུས་གསེབ་དང་ལྷག་བསམ་སྙིང་སྟོབས་ཟབ་མོའི་རླབས་རྒོད་ལས་
ཐོན་པའི་མི་རིགས་རང་གི་སྐད་ཡིག་དང་རིག་གཞུང་འདི་ཉིད་ཡིན་པ་དངོས་མཐོང་
ལག་ཟིན་བྱུང་། ལྷག་པར་དུ་ནང་དོན་རིག་པ་འདི་ནི། མྱོང་རྟོགས་གོམས་གསུམ་
གྱི་རྒྱལ་ཁ་ཐོབ་པའི་ཚད་མཐོའི་སྐྱེས་བུ་ཞིག་གི་རྣམ་དཔྱོད་ཀྱི་རྩལ་ལས་ཐོན་ཞིང་།
དངོས་གཙོའི་ཚན་རིག་སྨྲ་བས་མ་མཐོང་པའི་ལྐོག་གྱུར་གྱི་ཞིང་ཁམས་དུ་མའི་
གནས་ལུགས་ཀྱི་བཀོད་པ་སིལ་བུ་གཏན་ལ་འབེབས་པས་དེང་དུས་ཚན་རྩལ་རིག་



2
སངས་རྒྱས་གཡུང་དྲུང་བོན་གྱི་དཔེ་ཚོགས།
པ་ལས་འབུར་དུ་ཐོན་ཡོད། ཡ་མ་བརླ་ཡི་སྐད་ཡིག་དང་རིག་གཞུང་བཅོས་མ་ལྟ་བུ་
མ་ཡིན་པར། མཁའ་མཉམ་སྐྱེ་འགྲོ་སྤྱི་དང་ཁྱད་པར་དུ་འཛམ་གླིང་གོ་ལ་འདིའི་ཐོག་
ཏུ་སེམས་ཁམས་ཀྱི་ཞི་བདེ་སྐྲུན་པའི་རླབས་ཆེན་གྱི་ཕུལ་བྱུང་རིག་པ་ཞིག་ཏུ་གྱུར་
སྟབས། ཞི་བདེ་འདོད་པའི་སྐྱེ་འགྲོ་སྤྱི་དང་། ལྷག་པར་དུ་སྤྱི་བོ་གནམ་གཏད་ཀྱི་བོད་
མི་རིགས་རང་གི་ནོར་བུའི་ནོར་ཉམས་ཆོད་པའི་སྒོ་ནས་སྲུང་སྐྱོབ་བྱེད་དགོས་པ་
ཞིག་ཆགས་ཡོད། དེར་བརྟེན་འདི་གའི་དཔེ་མཛོད་ཁང་ནས་ཞང་བོད་དྲན་དབང་
གསེར་རིའི་ཕྲེང་བའི་རྣམ་དཔྱོད་ཀྱི་འོ་མཚོ་ལས་ཐོན་པའི་ལེགས་བཤད་འབྲི་མར་
སེར་པོ་དུ་མ་དེང་རབས་དེབ་གཟུགས་སུ་བསྒྱུར་ནས་རྒྱ་ཆེའི་གཟིགས་པ་པོ་རྣམས་
ཀྱི་སྤྱན་ལམ་དུ་ཕུལ་དང་འབུལ་བཞིན་ཡོད་པའི་ནང་ནས། ད་ལན་རིན་ཐང་ཅན་
གྱི་གནའ་དཔེ་མཐོ་ཐོག་སྤྱི་རྒྱུགས་མཛོད་ཀྱི་འགྲེལ་བ་འདི་ཉིད་ཡིན། འདིའི་དབུ་
ཡི་མཚན་དོན་ལ་མཛོད་གནས་བཅུ་བདུན་གྱི་འགྲེལ་བ་མཁས་པ་མི་བཞིས་མཛད་
པ་གསུངས་པས་མཁས་པ་མང་པོ་ཞིག་གིས་མཁས་བཞིའི་མཛོད་འགྲེལ་ཡིན་པ་
ཐག་བཅད་ནས་ཡིན་མིན་ཞིབ་འཇུག་གང་ཡང་བྱས་མི་འདུག འདིའི་མིང་འདི་རྒྱུ་
མཚན་གང་ལ་བརྟེན་ནས་བཏགས་པ་དང་། མི་གང་ཞིག་གི་བཏགས་པ་རེ་ཞིག་ཁ་
ཚོན་གཅོད་དཀའ་ནའང་ཞིབ་ཏུ་དཔྱད་ན། མིང་དང་གཞུང་གཉིས་ར་མགོ་ལུག་སྦྱར་
བྱས་པའི་གནས་ལུགས་གསལ་པོར་འདུག གང་ཡིན་ཟེར་ན། རྗེ་རིན་པོ་ཆེའི་མཛོད་
འགྲེལ་དང་། སྒ་སྟོན་རིན་པོ་ཆེའི་མཛོད་འགྲེལ་གཉིས་ཀྱི་ནང་དུ། ལྷ་འགྲེལ་ལས་
ཞེས་པའི་ལུང་དྲངས་པའི་ལུང་ཚིག་མཐའ་དག་མཛོད་འདིའི་ནང་ཇི་མ་ཇི་བཞིན་
ཡོད་པ་མ་ཟད། མཁས་བཞིའི་མཛོད་ལས་ཞེས་པའི་ལུང་འདྲེན་མི་འདུག མཁས་



.
དཔེ་སྐྲུན་སྔོན་གླེང་།
མཆོག་སྒ་སྟོན་རིན་པོ་ཆེས་མཛད་པའི་ཐེག་རིམ་དང་། ཡོངས་འཛིན་རྣམ་དག་འོད་
ཟེར་གྱིས་མཛད་པའི་ཤེར་ཕྱིན་སྐབས་བཞི་པ་གཉིས་ཀྱི་ནང་དུ་ཞུགས་འབྲས་བརྒྱད་
བསྟན་སྐབས། མཁས་བཞིའི་མཛོད་ལས་ཞེས་ལུང་འདྲེན་དྲངས་པའི་ཚིག་མང་པོ་
འདུག་པ་དེ་དག་མཛོད་འགྲེལ་འདིའི་ནང་དུ་མི་འདུག ལྷག་པར་དུ་མཛོད་འདིའི་
མཇུག་ཏུ། གཏན་ཚིགས་གསལ་པོ་ཞིག་ལ། ཞང་ཞུང་སྟོད་ཀྱི་ཡུལ་དག་ཏུ། གསལ་
རབ་ལྷ་ཡི་སྲས་པོ་དེས། གསལ་བའི་ཚིག་ལ་ངེས་པའི་དོན། བཀའ་ལས་སྣང་བ་ཇི་
བཞིན་བཤད། །དེ་ནས་དྲང་སྲོང་རྒྱལ་བས་བཤད། །དེས་མཁས་པས་བཤད་ཅིང་འགྲོ་
བ་དྲངས་སོ། །དེ་ནས་བོད་ཡུལ་དབུས་འདི་རུ། ལྷ་ཀླུ་མི་དང་གསུམ་ལ་བསྟན་པས་
བཤད། དེ་ནས་མཁས་པ་མི་བཞིས་བསྟན་ཅིང་བཤད་པའོ། །ཞེས་དང་། སྐལ་ལྡན་
སྣོད་བཟང་དབང་ཐོབ་འགས། །བཤད་ཅིང་འགྲོ་བ་འདྲེན་པར་ཤོག །ཅེས་གཤེན་
རབས་མཁས་པ་མི་བཞིས། །དེ་སྐད་གསུངས་ནས་གཏེར་དུ་སྦས། །ཞེས་དང་། ཀུན་
མཁྱེན་ཉི་མའི་བཀའ་བརྟེན་འགྱུར་གྱི་དཀར་ཆག་ལས། ལྷ་རབས་འོད་དཀར་གྱི་
སྲས་པོ་ལྷ་གཤེན་ཡོངས་དག་གིས་མཛད་པའི། ལུང་མཚན་ཉིད་སྲིད་པའི་མཛོད་
ཕུགས་ཀྱི་རྣམ་བཤད་གཉན་མཐིང་གི་གཏེར་མ་ལྷ་སྲས་འགྲེལ་ལམ་ལྷ་འགྲེལ་དུ་
གྲགས་པ་དང་། །ཞེས་པའི་ལུང་མཆོག་གོང་འོག་དག་ལ་གཞིགས་ན་འདི་ནི་མཛོད་
ལྷ་འགྲེལ་ཡིན་པ་མངོན་གསལ་དོད་པོ་ཆགས་ཡོད་ལ། མཁས་པ་མི་བཞིས་མཛད་
པའི་མཛོད་འགྲེལ་ཡིན་པའི་རྒྱུ་མཚན་མི་འདུག མཇུག་བྱང་དུ་གཏེར་སྟོན་མཁན་
སུ་ཡིན་པ་གསལ་ཁ་མི་འདུག་ཀྱང་། དར་རྒྱས་གསལ་སྒྲོན་ལས། གཉེན་སྟོན་ཤེས་
རབ་རྡོ་རྗེས་མེ་ཕོ་སྟག་གི་ལོ་ལ་ཤེལ་བྲག་ཀ་རུའི་གཏེར་སྒོ་ཕྱེས་པའི་ནང་། བོན་



སངས་རྒྱས་གཡུང་དྲུང་བོན་གྱི་དཔེ་ཚོགས།
གྱི་སྡེ་བཅུ་ལས་སྲིད་པ་མཛོད་ཀྱི་སྡེ་ལ། མཛོད་གནས་ཆེན་པོ་བཅུ་བདུན། མདོར་
བསྡུས་འཇིག་རྟེན་གཏན་ཕབ། ལྷའི་སྲས་པོའི་དོན་འགྲེལ། དྲང་སྲོང་རྒྱལ་བའི་
འབྲུ་འགྲེལ། །ཞེས་གསུངས་པ་དང་། ཀུན་མཁྱེན་ཉི་མས་གཉན་མཐིང་གི་གཏེར་
མ་གསུངས་པས། དུས་རབས་བཅུ་གཅིག་པའི་ནང་གཏེར་སྟོན་ཆེན་པོ་གཉེན་སྟོན་
ཤེས་རབ་རྡོ་རྗེས་གཏེར་དྲངས་བར་མངོན། དེས་ན་ང་ཚོས་མཛོད་དཔེ་འདི་ལ་ཞིབ་
འཇུག་བྱས་པའི་འབྲས་བུར་མཛོད་ལྷ་འགྲེལ་ཡིན་པར་ངོས་འཛིན་བྱས་ཏེ་དབུའི་
མཚན་བྱང་ལ་མཛོད་ལྷ་འགྲེལ་ཞེས་བཏགས་ཡོད་པས་ཀློག་པ་པོ་རྣམས་ཀྱིས་ཐུགས་
སྣང་ཡོད་པར་ཞུ། མཛོད་འགྲེལ་འདི་ནི། སྲིད་པའི་མཛོད་ཕུགས་ཀྱི་འགྲེལ་བ་རྒྱས་
པ་དང་པོ་དེ་ཡིན་ལ། བསྟན་བྱ་གནས་ཆེན་བཅུ་བདུན་དང་གོ་རིམ་བཅས་སྲིད་
པའི་མཛོད་ཕུགས་དང་། མཛོད་འགྲེལ་གཞན་དང་སྤྱི་མཚུངས་ཡིན་ཡང་། བསྐལ་
པ་དགུ་བསྟན་སྐབས་དོན་ལ་ཆད་ལྷག་མེད་ཀྱང་ས་བཅད་གྲངས་འདྲེན་ཚུལ་ལ་
འཁྲུག་བསྡད་པ་དང་། ས་བཅད་ཀྱི་མིང་དམིགས་བསལ་བ་ཁ་ཤས་འདུག དང་ཐོག་
མ་དཔེ་སོག་སྡེ་སྤྲུལ་སྐུ་བསྟན་པའི་ཉི་མས་དཔར་སྐྲུན་བྱས་པའི་བརྟེན་འགྱུར་ནང་
གི་མཛོད་འགྲེལ་དེ་བྱས་པ་ཡིན། ཞུ་དག་སྐབས་ཁྱུང་པོ་སྟེང་ཆེན་དགོན་གྱི་དཔར་
སྐྲུན་གནང་བའི་བརྟེན་འགྱུར་ནང་གི་མཛོད་འགྲེལ་གཉིས་ལ་ཁུངས་གཏུགས་བྱས་
པ་ཡིན། དཀའ་གནད་ཁག་སྲིད་པའི་མཛོད་ཕུགས་དང་འགྲོ་མགོན་མཛོད་འགྲེལ་
རྗེ་ཡི་མཛོད་འགྲེལ་བཅས་ལ་གོ་བསྡུར་བྱས་ཡོད། འདི་ལས་མ་གསལ་ཞིང་སྲིད་པའི་
མཛོད་ཕུགས་ནང་དུ་ཡོད་པའི་ཚིག་དེ་གུག་རྟགས་{ }འདི་ཡི་ནང་དུ་བཞག་ཡོད།
ང་ཚོས་ཚོད་དཔག་བྱས་ཏེ་བཅོས་པ་རྣམས་གུག་རྟགས་འདིའི་༼ ༽ནང་དུ་བཞག་



དཔེ་སྐྲུན་སྔོན་གླེང་།
5
ཡོད། དངོས་ཡོད་ཆད་པ་ཁ་བསྐང་དུ་བྱས་པའི་ཚིག་རྣམས་གུག་རྟགས་[ ]འདིའི་
ནང་བཞག་ཡོད། མཐའ་མའི་ཞུ་དག་སློབ་དཔོན་ཚ་
ཚངས་པ་བསྟན་འཛིན་རིན་པོ་ཆེ་
མཆོག་ལ་སྤྱན་འབུལ་ཞུས་པས་དག་བཅོས་དང་རིན་བྲལ་བཀའ་སློབ་ལམ་སྟོན་ཚད་
མེད་གནང་སོང་། མདོར་ན་འདིའི་དོན་ལ་མ་ཤེས་མ་རིག་དབང་གིས་ནོར་འཁྲུལ་ཅི་
མཆིས་པ་ཐམས་ཅད་ཡི་དམ་ལྷ་དང་བོན་སྐྱོང་སྲུང་མ་དང་། རྒྱ་ཆེའི་གཟིགས་པ་པོ་
རྣམས་ཀྱི་དྲུང་དུ་བཟོད་གསོལ་མཐོལ་བཤགས་ཞུ་བ་དང་ཆབས་ཅིག དགེ་འདིས་ཞྭ་
དཀར་བསྟན་པའི་བླ་སྲོག ༧སྐྱབས་རྗེ་རྒྱལ་བ་སྨན་རི་བའི་མཁན་སློབ་གཉིས་ཀྱིས་
གཙོས་པའི་བསྟན་འཛིན་གྱི་སྐྱེས་ཆེན་དམ་པ་གང་ན་སུ་བཞུགས་པ་རྣམས་ཀྱི་སྐུ་ཚེ་
བསྐལ་བརྒྱར་བརྟན་ཞིང་ཐུགས་ཀྱི་བཞེད་དོན་ལྷུན་གྱིས་གྲུབ་པ་དང་། མཁའ་མཉམ་
སྐྱེ་འགྲོ་ཐམས་ཅད་སྤྲོས་བྲལ་བོན་གྱི་སྐུ་རུ་སངས་རྒྱས་པའི་སྨོན་འདུན་དང་བཅས།
སྒྲིག་པ་པོ་ནས།



དཀར་ཆག
1
5
......
6
• 10
10
16
ཀླད་ཀྱི་དོན་བསྟན་པ་དང་།
གཉིས་པ་བསྟན་པ་གཏད་པ།
མཛོད་གནས་བཅུ་བདུན་གྱི་རྩ་ཚིག་མདོར་བསྟན་པ།
མཛོད་གནས་དང་པོ་སྲིད་པ་གསུམ་བསྟན་པ།
༡༽ རང་བཞིན་ཡེ་སྲིད་སྲིད་པ་བསྟན་པ།.......…...
༢༽ བྱེད་པས་བྱས་པའི་སྲིད་པ་བསྟན་པ།
༣༽ རྒྱུ་མཐུན་གྱི་སྲིད་པ་བསྟན་པ།
མཛོད་གནས་གཉིས་པ་བསྐལ་པ་དགུ་བསྟན་པ།
༡༽ འཇིག་པའི་བསྐལ་པ་བསྟན་པ།
༢༽ གནས་དང་གནས་པའི་བསྐལ་པ་བསྟན་པ།,
༣༽ ཚེ་ཡི་བསྐལ་པ་བསྟན་པ།.
༤༽ རང་བཞིན་གྱིས་བསྐལ་པ་བསྟན་པ།
31
35
36
39
39
44



2
སངས་རྒྱས་གཡུང་དྲུང་བོན་གྱི་དཔེ་ཚོགས།
47
48
48
51
52
53
61
61
༥༽ གྲངས་དང་དུས་ཀྱི་བསྐལ་པ་བསྟན་པ།.
༦༽ ནད་ཀྱི་བསྐལ་པ་བསྟན་པ།
༧༽ བསྐལ་པ་འཁོར་བུ་ཆུང་བསྟན་ཏེ།
༨༽ རྒྱུ་མཐུན་ལས་ཀྱི་བསྐལ་པ་བསྟན་པ།
{བརྒྱད་པ་མིང་གི་བསྐལ་པ་ནི།).........…..
༩༽ བསྐལ་པའི་ཚད་བསྟན་པ།-
མཛོད་གནས་གསུམ་པ་མི་གཡོ་དབྱིངས་བཞི་བསྟན་པ།
༡༽ རྟེན་ཅིང་འབྲེལ་པའི་དབྱིངས་བསྟན་པ།
༢༽ འབྱུང་བའི་དབྱིངས་བསྟན་པ།
༣༽ དབྱིངས་དགུ་བསྟན་པ་དང་།
༤༽ ཁྱབ་པའི་དབྱིངས་བསྟན་པ།
མཛོད་གནས་བཞི་པ་གསལ་བ་ཡེ་ཤེས་ལྔ་བསྟན་པ།
༡༽ མེ་ལོང་ཡེ་ཤེས་ཀྱི་དོན་བསྟན་པ།
༢༽ མཉམ་ཉིད་ཡེ་ཤེས་ཀྱི་དོན་བསྟན་པ།
༣༽ སོར་རྟོགས་ཡེ་ཤེས་ཀྱི་དོན་བསྟན་པ།
༣༽ སྟོང་ཉིད་ཡེ་ཤེས་ཀྱི་དོན་བསྟན་པ།
67
70
83
....…...
86
36
39
33
95



3
དཀར་ཆོག
98
101
101
136
138
140
• 142
142
༥༽ བྱ་གྲུབ་ཡེ་ཤེས་ཀྱི་དོན་བསྟན་པ།
མཛོད་གནས་ལྔ་པ་ཀུན་གནས་སྣོད་བཞི་བསྟན་པ།
༡༽ འབྱུང་བ་ཕྱི་སྣོད་བསྟན་པ།
༢༽ དབང་པོ་ནང་སྣོད་བསྟན་པ།
༣༽ ཤེས་དགུ་སོགས་སྣོད་བསྟན་པ།
༤༽ ཐམས་ཅད་ཤོང་བ་བ་གའི་སྣོད་བསྟན་པ།
མཛོད་གནས་དྲུག་པ་སྐྱེ་འཕེལ་བཙུད་གསུམ་བསྟན་པ།
༡༽ འབྱུང་བ་ལྔ་ཡི་བཅུད་བསྟན་པ།
༢༽ ཡེ་ཤེས་ཀྱི་བཅུད་བསྟན་པ།
༣༽ སྐྱེ་གནས་སེམས་ཅན་གྱི་བཅུད་བསྟན་པ།
མཛོད་གནས་བདུན་པ་དབང་པོ་དྲུག་བསྟན་པ།
༡༽ གཅོད་བྱེད་དབང་པོ་བསྟན་པ།
༢༽ སྲོག་གི་དབང་པོ་བསྟན་པ།.
༣༽ རྟོགས་པའི་དབང་པོ་བསྟན་པ།
༤༽ཤེས་པའི་དབང་པོ་བསྟན་པ།.
༥༽ རིག་པའི་དབང་པོ་བསྟན་པ།
• 144
147
164
164
165
166
167
167



སངས་རྒྱས་གཡུང་དྲུང་བོན་གྱི་དཔེ་ཚོགས།
168
169
176
༦༽ གསལ་བའི་དབང་པོ་བསྟན་པ།.
དབང་པོ་དྲུག་གི་སྤྱོད་ཡུལ་བསྟན་པ།,
དབང་པོ་དྲུག་གི་རང་བཞིན་བསྟན་པ།
དབང་པོ་དྲུག་གི་དམིགས་པ་བསྟན་པ།
དབང་པོ་དྲུག་གི་ཡུལ་བསྟན་པ།
དབང་པོའི་འཁོར་བསྟན་པ།.
དབང་པོ་དྲུག་གི་ངེས་ཚིག་བསྟན་པ།
182
185
188
190
དབང་པོའི་རྩལ་བསྟན་པ།
192
194
194
མཛོ
ཛོད་གནས་བརྒྱད་པ་ཕྲ་རྒྱས་དུག་གསུམ་བསྟན་པ།
༡༽ དུག་ལྔ་ཕྲ་རྒྱས་དུག་ཏུ་བསྟན་པ།
༢༽ ཕྱིན་ཅི་ལོག་གི་བློ་བཅུ་ཕྲ་རྒྱས་དུག་ཏུ་བསྟན་པ།,
༣༽ སྲིད་པ་ཕྱིན་ཀ་ལོག་ཕྲ་རྒྱས་དུག་ཏུ་བསྟན་པ།
200
210



མཛོད་ལྷ་འགྲེལ་བཞུགས་སོ།།
ཞང་ཞུང་སྐད་དུ། ཏི་ཀ་རྒྱ་༼ཆ༽སེ་ལིག་མིག་༼མིན༽རྐྱ། སད་ལ་གྱེར་རོ་
ཏ་རང་སལ། བོད་སྐད་དུ། སྲིད་པའི་མཛོད་ཕུགས་ཞལ་ཕྱེས་ནས། ལྷའི་གཤེན་པོས་
གསལ་བར་བཤད་པའོ། །མཁྱེན་རབ་གཤེན་རབ་དེ་ལ་ཕྱག་འཚལ་ལོ། །མཛོད་རིན་
པོ་ཆེ་ལྷའི་བོན་འདི་ལ། བསྡུས་པའི་དོན་རྣམ་པ་གཉིས་ཀྱིས་བསྟན་ཏེ། ཀླད་ཀྱི་དོན་
བསྟན་པ་དང་། གཞུང་གི་དོན་བསྟན་པའོ། །དེའི་དང་པོ་རབ་འབྲིང་གི་དོན་དུ་ཀླད་
ཀྱི་དོན་བསྟན་པ་ལ་གཉིས་ཏེ། རབ་ཀྱི་དོན་དུ་མཚན་བསྟན་ཅིང་ཕྱག་བཙལ་བ་
བསྟན་པ་དང་། འབྲིང་གི་དོན་བསྟན་པའོ། །འབྲིང་གི་དོན་ལ་བཞི་སྟེ། བསྟན་པར་
དམ་བཅའ་བ་དང་། བསྟན་པ་གཏད་པ་དང་། ཕལ་གྱིས་མི་རྟོགས་པ་དང་། རྩ་ཚིག་
མདོར་བསྟན་པ་དང་བཞིའོ། །དེ་ལ་དང་པོ་དབང་པོ་རབ་ཀྱི་ཕྱིར། མཚན་བསྟན་ཅིང་
ཕྱག་བཙལ་བ་བསྟན་པ་ནི། སྲིད་པའི་མཛོད་ཕུགས་ཞལ་ཕྱེས་ནས། །སྟོན་པ་ལྷ་ཡི་
གཤེན་པོ་སྟེ། །གཤེན་རྒྱལ་སྐུ་ལ་ཕྱག་འཚལ་ལོ། །ཞེས་བྱ་བ་གསུངས་ཏེ། སྲིད་པའི་
མཛོད་ཕུགས་བྱ་བའི་སྲིད་པ་ནི། སྔར་འདས་པའི་སྲིད་པ་དང་། ད་ལྟ་དང་མ་འོངས་
པ་དང་གསུམ་མོ། །མ་སྲིད་པ་མེད་པ་དང་། མི་འབྱུང་པ་མེད་པས་ན་སྲིད་པ་སྟེ། དོན་
དུ་ནི་སྲིད་པས་བསྡུས་པ་ཐམས་ཅད་དོ། །དེ་ཐམས་ཅད་འཁོར་བའི་བོན་དང་མྱ་ངན་



༡
སངས་རྒྱས་གཡུང་དྲུང་བོན་གྱི་དཔེ་ཚོགས།
ལས་འདས་པའི་བོན་ཐམས་ཅད་མི་འབྱུང་བ་མེད་པས་ན་མཛོད་དང་། འདི་ལས་
ཟབ་ཅིང་རྒྱ་ཆེ་མེད་པས་ན་མཛོད་ཕུགས་ཞེས་བྱའོ། །དཔེར་ན་གང་ཟག་ཤེས་པ་ཆེ་
ཞིང་བློ་རྣོ་བ་དག་ལ་སྒོ་འདི་ནི་རྒྱལ་པོའམ་ཕྱུག་པོའི་བང་མཛོད་ཡིན་ནོ་ཞེས་བྱས་
ན། དེ་ནས་དགོས་པ་ཐམས་ཅད་དང་ཅི་འདོད་པ་འོང་བར་ཤེས་སོ། །མ་རབས་ཤེས་
པ་རྟུལ་བ་དག་གི་ནི་ཅི་ཡོད་པ་མི་ཤེས་སོ། །དེ་བཞིན་དུ་རབ་ཏུ་ཤེས་རབ་ཆེན་པོ་
དང་ལྡན་པ་དག་ལ་སྲིད་པའི་མཛོད་ཕུགས་ཞེས་བསྟན་པ་ཙམ་གྱིས། འདིའི་ནང་
ནས་སྲིད་པས་བསྡུས་པའི་བོན་ཅེས་པ་མཐའ་དག་ལ་སྟོན་པར་ཡིད་ཆེས་སོ། །མ་
རབས་ཤེས་པ་མེད་པ་རྣམས་ལ་ནི། གནས་སྐབས་བཅུ་བདུན་གྱི་དོན་ལ་བསྟན་པར་
མི་ཤེས་པས་དེ་བསྟན་ནོ། །དབང་པོ་འབྲིང་ལ་ནི་རྒྱལ་པོའི་མཛོད་འདི་ངོས་༼ནང༽
ན་རིན་པོ་ཆེ་ཡོད། འདི་ངོས་༼ནང༽ན་དར་ཟབ་ཡོད། འདི་ངོས་༼ནང༽ན་བཟའ་
ཡོད། འདི་ངོས་༼ནང༽ན་རོལ་མོ་ཡོད་བྱ་བ་ལ་སོགས་པ་འགོ་ཙམ་སྨོས་པས་ཆོག་
པ་དང་འདྲ་བྱས། སྲིད་པ་འདི་ལ་གནས་སྐབས་རྣམ་པ་བཅུ་བདུན་གྱི་དོན་འདི་ཡིན་
ནོ་བྱས་པས་དབུ་ཞབས་ཀྱི་དོན་གོ་བའོ། །དེ་བས་ན་དཔེ་ལ་མཚན་གསོལ་བ་སྟེ།
མཛོད་ཅེས་བྱའོ། །གཏིང་དཔག་དཀའ་བས་ན། ཕུགས་ཞེས་བྱའོ། །ཞལ་ཕྱེས་ནས་
བསྟན་པར་བྱའོ། །ཞེས་པ་དང་འབྲེལ་ཏོ། །དེ་ཡང་མཛོད་ལས་མི་ཟད་པས་མཛོད།
ཅེས་པ་ནི་མཛོད་ཅེས་བྱའོ། །དེ་ལས་མི་ཟད་པས་ནི་མཛོད་ནི། དོན་བསམ་གྱིས་མི་
ཁྱབ་པའོ། །ཞེས་པའི་མཛོད་ནི། དོན་འདིར་བོན་མཐའ་དག་འདུས་པས་ན། ཞེས་
པའོ། །ཕུགས་ཞེས་པ་ནི་དོན་གཏིང་དཔག་དཀའ་བའོ། །ཞལ་ཕྱེས་པ་ཡང་མ་
བསྟན་པའི་དོན་བསྟན་པའི་ཕྱིར་རོ། །དེ་ནི་མཚན་བསྟན་པ་ཡིན་ནོ། །ཕྱག་བཙལ་



མཛོད་ལྷ་འགྲེལ་བཞུགས་སོ།།
3
བ་བསྟན་པ་ཡང་། སྟོན་པ་ནི་འགྲོ་བ་མ་རིག་མུན་པ་རྣམས་ལ་ཤེས་རབ་ཀྱི་མར་
མེ་སྟོན་པས་སྟོན་པའོ། །དེ་ཡང་གདུལ་བྱ་མོས་པས་སྣ་ཚོགས་པའི་དོན་དུ། བཀའ་
བསམ་གྱིས་མི་ཁྱབ་པ་བསྟན་ཏེ། ལྷ་ཞེས་བྱ་བ་ལ་གསུམ་ཏེ། བཏགས་པ་མིང་གི་ལྷ་
དང་། རྒྱུད་ཞི་བའི་ལྷ་དང་། ཁྱད་དུ་འཕགས་པའི་ལྷའོ། །འདིར་ནི་ལྷ་རྒྱུད་ཞི་བ་སངས
པོ་འབུམ་ཁྲི་ལ་སོགས་པ། དེ་ཡེ་གཤེན་དང་དཔོན་དུ་གྱུར་པས་སྟོན་པ་གཤེན་རབ་
མི་བོ་གཤེན་གྱི་ནང་ན་རྒྱལ་པོར་གྱུར་པ་དེ་ལ་ཕྱག་འཚལ་ལོ། །ཅིའི་ཕྱིར་གང་ལ་
གང་བཙལ་ཞེས་ན། བསམ་པ་མཐར་ཕྱིན་པ་དང་། རྫོགས་པར་བྱ་བ་དང་། ཡུལ་གོང་
མ་དང་ཚུལ་མཐུན་པའི་ཕྱིར། རང་དད་པའི་ལྷ་ལ་ཕྱག་འཚལ་ལོ། །གང་ལ་བཙལ་
ན་གཤེན་རབ་ལ་ཕྱག་འཚལ་ལོ། །གང་གིས་འཚལ་ན་གཤེན་ཚངས་པ་གཙུག་ཕུད་
དང་། གཏོ་བུ་འབུམ་སྲས་ཉིད་ལ་སོགས་པས་འཚལ། ཅི་ལྟར་འཚལ་ན་སྒོ་གསུམ་
གུས་པས་འཚལ། དེ་ནི་དབང་པོ་རབ་ཀྱི་དོན་ནོ།།
ད་ནི་དབང་པོ་འབྲིང་གི་དོན་བསྟན་ཏེ། དང་པོ་བསྟན་པར་དམ་བཅའ་བ་ནི།
སྟོན་པ་རྫུའཕྲུལ་ཆེར་ལྡན་པའི། ཐམས་ཅད་ཐུགས་རྗེས་བཟུང་བའི་ཕྱིར། སྣང་སྲིད་
མཛོད་ཕུགས་རིན་པོ་ཆེ། ཐམས་ཅད་ཀུན་ལ་གསལ་བར་སྟོན། ཞེས་བྱ་བའི་ཚིག་
བདུན་གྱིས་བསྟན་ཏེ། སྟོན་པ་ནི་གཤེན་རབ་ཉིད་དོ། །རྫུ་འཕྲུལ་ལ་རྣམ་པ་གསུམ་
ཏེ། རང་ལ་སྤྲུལ་པའི་རྫུ་འཕྲུལ་དང་། རྗེས་སུ་བསྟན་པའི་རྫུ་འཕྲུལ་དང་། རང་བཞིན་
སྤྲུལ་པའི་རྫུ་འཕྲུལ་ལོ། །རང་ལ་སྤྲུལ་པ་ནི་སྐྱེ་བ་རྫུས་ནས་འགྲོ་དོན་བྱེད་པའོ། །རྗེས་
སུ་བསྟན་པ་ནི་གང་དད་པར་སྤྲུལ་པའོ། །དེ་ལྟ་བུ་ནི་ཆེན་པོའོ། །སྒྱུ་མ་མཁན་ཕྱོགས་
གར་སྤྲུལ་པ་ནི་རྫུ་འཕྲུལ་ཆུང་ངུ་སྟེ། དེ་བས་ན་སྟོན་པ་རྫུ་འཕྲུལ་ཆེར་ལྡན་པའོ། །ལྡན་པ་



4
སངས་རྒྱས་གཡུང་དྲུང་བོན་གྱི་དཔེ་ཚོགས།
ནི་ཡོད་པ་སྟེ་གསལ་བར་སྟོན་པ་དང་འབྲེལ་ཏེ། གང་ལ་ནི་ཐམས་ཅད་ཀུན་ལའོ། །གང་
སྟོན་ན་མཛོད་ཕུགས་རིན་པོ་ཆེའོ། །གང་གི་ཕྱིར་ན་ཐམས་ཅད་ཐུགས་རྗེས་བཟུང་
བའི་ཕྱིར་རོ། །ཐམས་ཅད་ཀུན་ནི་འགྲོ་བ་མ་ལུས་པའོ། །ཐུགས་རྗེ་མ་དང་བུ་འགྲོ་
བ། ཀུན་ལ་སྙོམས་པ་ཉི་མ་ལྟ་བུ་བརྩེ་ཞིང་གདུང་བ། ཐམས་ཅད་ལ་ཁྱབ་པ་དེས་
མི་གཏོང་པ་ནི་འཛིན་པས་ཏེ། །ཕྱིར་ཞེས་བྱ་བ་ནི་གཏན་ཚིགས་སོ། །སྣང་བ་ནི་ཕྱི་
ནང་མངོན་སུམ་དུ་གྲུབ་པའོ། །སྲིད་པ་ནི་མི་སྣང་པ་ཕྱིས་སྐྱེ་བ་ཐམས་ཅད་དོ། །རིན་
པོ་ཆེ་ནི་དཔེ་སྟེ། དཔེར་ན་ཡིད་བཞིན་གྱི་ནོར་བུ་རིན་པོ་ཆེ་ཡོད་ན། སྐྱེས་བུ་དེར་
དགོངས་པ་ཐམས་ཅད་དེ་ལས་འབྱུང་བ་དང་འདྲ་བར། མཛོད་འདི་ཡི་དོན་ཤེས་
ན། ཤེས་བྱ་ཐམས་ཅད་མ་རྨོངས་ཤིང་། མཁས་པ་ཐོབ་པའི་ཕྱིར་རོ། །འགྲོ་བ་ཐམས་
ཅད་ཀུན་ལ་གསལ་བར་བསྟན་ཞེས་བྱའོ། །ཅི་འདུས་པའི་འཁོར་ལ་བསྟན་དུ་རུང་
ན་འགྲོ་བ་གཞན་ལ་ཅིའི་ཕྱིར་སྟོན་ཞེ་ན། རྫུ་འཕྲུལ་ཐབས་ཀྱི་བརྒྱུད་ནས་ནི། སྟོབས་
ལྡན་བློ་གསལ་དེ་ཆེ་ལ། ཀུན་གྲགས་རྒྱ་ཆེ་བསྟན་པར་བྱའོ། །ཞེས་བྱ་བའི་ཚིག་
གསུམ་གསུངས་ཏེ། རྫུ་འཕྲུལ་ནི་དད་པར་སྤྲུལ་ཏེ། དེ་ཉིད་ཐབས་སོ། །རྒྱུད་ཅེས་བྱ་
བ་ནི། གཅིག་གིས་གཅིག་ལ་བསྟན་ཏེ་ཁྱབ་པའོ། །ཡང་ན་ཉན་པའི་རྣ་བར་བརྒྱུད་
པ་སྟེ། ནོར་བུ་བརྒྱུད་པ་བཞིན་དོན་གསལ་བར་བསྟན་པའོ། །དེ་ཡང་སྒྲ་གཅིག་དོན་
མང་གསུངས་པར་ཐོས་པ་རང་གི་སྐད་དུ་ཐོས་པའོ། །དེ་བས་ན་འགྲོ་བ་ཀུན་ལ་བསྟན་
པའོ། །ཡང་ན་ཐམས་ཅད་ཀུན་ལ་གསལ་བར་སྟོན་བྱ་བ་འཁོར་ཐམས་ཅད་དོ། །རྫུ་
འཕྲུལ་གྱི་བརྒྱུད་པ་ནི། རང་གི་སྐད་གོ་བའོ། །ཐབས་ཀྱི་བརྒྱུད་པ་ནི། ཤེས་རབ་ཀྱི་
མདའ་ལྟ་བུ་ཕ་རོལ་གྱི་བློ་ཡི་གཏིང་དུ་སྟོན་པའི་བྱིན་རླབས་ཀྱིས་གོ་བའོ། །ལ་ཞེས་བྱ་



མཛོད་ལྷ་འགྲེལ་བཞུགས་སོ།།
བ་ནི། དཀར་པོའི་༼དགར་བའི༽དོན་ཏེ། བསྟན་པར་བྱ་བ་དང་འགྲེལ་ལོ། ཅི་ལྟར་
ཞེ་ན་ཀུན་གྲགས་སུའོ། །གང་ལ་ཞེ་ན་སྟོབས་ལྡན་བློ་གསལ་དད་ཆེ་ལ། སྟོབས་ནི་
ཤེས་རབ་རྩལ་དུ་གྱུར་པས་ཏེ། ལྡན་ནི་ཡོངས་༼ཡོད༽པའོ། །བློ་གསལ་བ་ཤེས་རབ་
མ་འགག་པའོ། །ཡང་ན་སྟོབས་ནི་གསུམ་ཏེ། ལུས་ཀྱི་སྟོབས་དང་ངག་དང་ཡིད་ཀྱི་
སྟོབས་སོ། །ལུས་ཀྱི་སྟོབས་དང་ལྡན་པ་ནི་དགེ་བ་ལ་གུས་པ། ངག་སྟོབས་དང་ལྡན་པ་
མ་འགགས་ཤིང་གསལ་བ། །ཡིད་སྟོབས་དང་ལྡན་པ་བློ་གསལ་ལ་ཡིད་གཞུང་པ་དོན་
ལ་ཆོག་མི་ལྟ་བ་གཞན་གྱིས་མ་འགྱུར་པ་བདུད་ཀྱིས་མི་བསླུ་བའོ། །བློ་གསལ་བ་ནི།
ང་པོ་གསལ་བ་སྟེ། སེམས་མ་ཡེངས་བར་དུ་གསལ་ཏེ་ཤེས་པ་ཆེ། ཐ་མར་གསལ་ཏེ་དོན་
གནས་ལ་བརྗེད་པ་དག དད་པ་ནི་རྣམ་པ་གསུམ་ཏེ། འདི་ལ་ཡིད་ཆེས་དད་པ་དང་། འདི་
ཡི་དོན་ཤེས་པར་བྱ་འདོད་པ་དང་། འདི་ལ་སེམས་བསྐྱེད་པ་དང་གསུམ་མོ། །ཡང་རྣམ་
གསུམ་སྟེ། སེམས་དང་དེ་གསུམ་གྱི་དབང་གི ལུས་དད་ནས་ཉན་པ་དང་། འབྲི་བ་
དང་ཀློག་པའོ། །ངག་དད་ནས་བརྗོད་པ་དང་འཆང་བའོ། །དེ་ཡི་རྒྱུས་ཤེས་རབ་རྣམ་པ་
གསུམ་སྐྱེ་བ་གང་ཡིན་པའོ། །ཀུན་ཏུ་་གྲགས་པ་ནི། གསུང་དུང་ཆེན་བུས་པ་ལྟ་བུས་
འཁོར་ཐམས་ཅད་ལ། ཚིག་ཉུང་ལ་དོན་རྒྱ་ཆེ་བར་བསྟན་པར་བྱའོ། །ཞེས་བྱ་བའི་
དོན་ནོ།།
གཉིས་པ་བསྟན་པ་གཏད་པ་ནི། མི་རྒྱལ་རིན་ཆེན་གཏེར་འཛིན་ལྟར། །གཏད་
པ་དེ་ནི་བཙལ་བར་བྱའོ། །ཞེས་བྱ་བའི་ཚིག་གཉིས་ཀྱིས་བསྟན་ཏེ། མི་རྒྱལ་ནི་མི་ཡི་
རྒྱལ་པོ་སྟེ། གསེར་ལ་སོགས་པའི་འཁོར་ལོ་སྒྱུར་བའི་རྒྱལ་པོའོ། །རིན་ཆེན་གཏེར་ནི་
རིན་པོ་ཆེ། དཔེར་ན་འཁོར་ལོ་སྒྱུར་བའི་རྒྱལ་པོ་ལ། བློན་པོས་ཡིད་བཞིན་གྱི་ནོར་བུ་
་



6
སངས་རྒྱས་གཡུང་དྲུང་བོན་གྱི་དཔེ་ཚོགས།
རིན་པོ་ཆེ་ཡུལ་ནས་དགོས་པའི་ཟས་ནོར་དབྱུང་བའི་ཕྱིར། ནམ་དུ་ཡང་ཆུད་མི་ཟ་
བར་བྱེད་པའོ། །དེ་བཞིན་དུ་རིན་པོ་ཆེ་དང་འདྲ་བའི་མཛོད་ཀྱང་འདུས་པའི་འཁོར་
ལ་གཏད་ཀྱི་ནམ་དུས་ཡང་ཆུད་མི་ཟ་བར་བྱ་སྟེ། དད་པའི་སེམས་ཀྱིས་གཙང་དང་
ནན་ཏན་དུ་བཅའ་ཞིང་བཀུར་བསྟི་དང་རིམ་གྲོ་ཆེར་བྱ་བ་ཡིན་ནོ།།
དོན་གསུམ་པ་ཕལ་གྱིས་མི་རྟོགས་པ་བསྟན་པ་ནི། ཐམས་ཅད་འབྱུང་བའི་
མཛོད་ཕུགས་འདི། །བློ་དམན་ཕལ་གྱིས་མི་རྟོགས་པས། །མུ་ལ་ཏིང་ཞུང་དང་ར་རྩ། །དེ་
བཞིན་གཏིང་ཁ་བཅད་པ་དཀའ། །ཞེས་བྱ་བའི་ཚིག་བཞིས་བསྟན་ཏེ། ཐམས་ཅད་
འབྱུང་པ་ནི། དོན་ཐམས་ཅད་འབྱུང་བའོ། །འདི་ཞེས་བྱ་བ་ནི་མངོན་དུ་གྱུར་པའོ། །བློ་
དམན་པ་ནི་ཤེས་རབ་ཞན་པའོ། །ཕལ་ཞེས་བྱ་བ་ནི་ཕལ་ཆེར་མ་རྟོགས་པའོ། །བློ་
དམན་པའི་རིགས་ལས་ཀྱང་། སྔོན་གྱི་ལས་འཕྲོ་ཅན་ཁ་ཅིག་གིས་ནི། རྟོགས་པར་
འགྱུར་ཞེས་བྱ་བའི་དོན་ཏེ། ནམ་མཁའ་ལྟར་རྒྱ་ཆེ་ལ་རྒྱ་མཚོ་ལྟར་གཏིང་ཟབ་སྟེ།
ནམ་མཁའ་གཡུ་འོད་སྔོན་པོའི་མཐའ་ནི། འདབ་ཆགས་ཀྱི་རྒྱལ་པོ་ཁྱུང་གིས་ཀྱང་
མི་ཆོད་ལ། རྒྱ་མཚོའི་གཏིང་ཉ་མོས་མི་ཆོད་པ་བཞིན་དུ། སྲིད་པ་མཛོད་ཀྱི་དོན་གྱི་
གཏིང་དཔག་ནི་གཤེན་རབ་སྒམ་པོས་ཀྱང་མི་དཔོག་ན་སེམས་ཅན་སྒྲིན་པོས་ད་སྨོས།
དེ་བས་ན་མཚོ་མ་དྲོས་པའི་དྲུང་དུ་གསུངས་སོ། །དེ་བཞིན་གཏིང་དཔག་བཅད་པར་
རྐ་༼དཀའ༽བ་ཡིན་ནོ།།
དོན་བཞི་པ་རྩ་ཚིག་མདོར་བསྟན་པ་ནི། གནས་སྐབས་རྣམ་པ་བཅུ་བདུན་ལ།
ཞེས་བྱ་བ་ནས། བསྒྲུབ་པའི་འབྲས་བུ་བཞི་ཡི་མཛོད། ཞེས་བྱ་བའི་བར་དུ་ཚིག་བཅུ་
བདུན་གྱིས་བསྟན་པའོ། །དེ་རེ་རེ་ནས་བསྟན་པ་ནི། ཡོད་པ་ནི་ཞེས་བྱ་བ་ནི། སྣང་



མཛོད་ལྷ་འགྲེལ་བཞུགས་སོ།།
7
བའི་དོན་མངོན་སུམ་པ་ནི། སྲིད་པ་སྟེ་ཡོད་པའོ། །དེ་ཡང་གསུམ་སྟེ། རང་འབྱུང་ཡེ་
སྲིད་ཀྱི་སྲིད་པ་དང་། བྱེད་པས་བྱས་པའི་སྲིད་པ་དང་། རྒྱུ་མཐུན་འབྱུང་བའི་སྲིད་པ་
དང་གསུམ་མོ།།
མེད་པ་བསྐལ་པ་དགུ་ཡི་མཛོད། །ཅེས་བྱ་བ་ནི་སྲིད་པ་ནི། རྟག་པ་མ་ཡིན་
པས་འཇིག་རྟེན་མེད་ཅེས་བྱ་བའོ། །དེ་ལ་དགུ་སྟེ་འཇིག་རྟེན་པའི་བསྐལ་པ་དང་།
གནས་ཀྱི་བསྐལ་པ་དང་། ཚེ་ཡི་བསྐལ་པ་དང་། དུས་ཀྱི་བསྐལ་པ་དང་། ནད་ཀྱི་
བསྐལ་པ་དང་། འཁོར་བུ་ཆུང་གི་བསྐལ་པ་དང་། རྒྱུ་མཐུན་ལས་ཀྱི་བསྐལ་པ་དང་།
བསྐལ་པའི་ཚད་བསྟན་པ་དང་དགུའོ།།
མི་གཡོ་དབྱིངས་ནི་བཞི་ཡི་མཛོད། །ཅེས་བྱ་བ་ནི། རྟེན་ཅིང་འབྲེལ་བའི་
དབྱིངས་དང་། ལྷ་མོའི་དབྱིངས་དང་། ཀློང་དགུའི་དབྱིངས་དང་། དཔེ་དོན་རྟགས་
གསུམ་གྱི་དབྱིངས་དང་བཞིའོ།།
གསལ་བ་ཡེ་ཤེས་ལྔ་ཡི་མཛོད། །ཅེས་བྱ་བ་ནི། ཕྱི་ནང་གསལ་བའི་ཤེས་པ་སྟེ།
ཡེ་ཤེས་དེ། དེ་ལ་ཡང་ལྔས་བསྟན་ཏེ། མེ་ལོང་ལྟ་བུའི་ཡེ་ཤེས་དང་། མཉམ་པ་ཉིད་ཀྱི་
ཡེ་ཤེས་དང་། སོ་སོར་རྟོགས་པའི་ཡེ་ཤེས་དང་། བྱ་བ་ནན་ཏན་གྱི་ཡེ་ཤེས་དང་། རང་
རིག་པའི་ཡེ་ཤེས་སོ།།
ཀུན་གནས་སྣོད་ནི་བཞི་ཡི་མཛོད། །ཅེས་བྱ་བ་ནི། ཀུན་གནས་ཞེས་བྱ་བ་ནི་
པས་ཅད་དེ་ལ་བརྟེན་པའོ། །དེ་ལ་བཞི་སྟེ། ཕྱི་ཡི་སྣོད་དང་། དབང་པོ་ནང་གི་སྣོད་
དང་། བག་ཆགས་སོགས་པའི་སྣོད་དང་། ཐམས་ཅད་ཤོང་ས་བ་གའི་སྣོད་དང་བཞིའོ།།
སྐྱེ་འཕེལ་བཅུད་ནི་གསུམ་གྱི་མཛོད། །ཅེས་བྱ་བ་ནི། སེམས་ཅན་ལ་སོགས་ཏེ་
ཐམས་



8
སངས་རྒྱས་གཡུང་དྲུང་བོན་གྱི་དཔེ་ཚོགས།
སྐྱེ་ཞིང་འཕེལ་བ་སྣོད་ལ་བརྟེན་ནས་བཅུད་བསྟན་པའོ། །བཅུད་ཞེས་བྱ་ནི། བཅུད་
དང་འདྲ་བས་བཅུད་དོ། །དེ་ལ་གསུམ་སྟེ་འབྱུང་བའི་བཅུད་དང་། སྣོད་ཀྱི་བཅུད་དང་
།
ཡེ་ཤེས་ཀྱི་བཅུད་དང་གསུམ་མོ།།
གཅོད་བྱེད་དབང་པོ་དྲུག་གི་མཛོད། །ཅེས་བྱ་བ་ནི། ཡུལ་གཅོད་པར་བྱེད་པས་
གཅོད་བྱེད་དོ། །དམིགས་པ་དང་བཅས་པ་ལ་དབང་བྱེད་པས་དབང་པོའོ། །དེ་ལ་དྲུག་
སྟེ། གཅོད་པའི་དབང་པོ་དང༌། སྲོག་གི་དབང་པོ་དང་། རྟོགས་པའི་དབང་པོ་དང་།
ཤེས་པའི་དབང་པོ་དང་། རིག་པའི་དབང་པོ་དང་། གསལ་བའི་དབང་པོ་དང་དྲུག་གོ།
ཕྲ་རྒྱས་དུག་ནི་གསུམ་གྱི་མཛོད། །ཅེས་བྱ་བ་ནི། རྒྱུ་ཕྲ་མོས་འབྲས་བུ་རགས་
པ་རྒྱས་པར་བྱེད་པས་ཕྲ་རྒྱས་ཏེ། དུག་དང་འདྲ་བས་དུག་གོ །དཔེར་ན་མི་དག་
དུག་ཧ་ལ་འབར་བ་འཐུང་ན་ངེས་པར་འཆི་བ་དང་འདྲ་བར། རྒྱུ་སྡིག་པ་འདི་དག་
བསགས་ན་ངེས་པར་འབྲས་བུ་ངན་སོང་ལེན་པ་བྱེད་དོ། །ཡང་དུག་ཧ་ལ་འབར་བས་
མི་ཡི་སྲོག་མ་རུང་པར་བྱེད་དོ། །དེ་བཞིན་དུ་སྡིག་པས་སེམས་མ་རུང་པར་བྱེད་དོ། །དེ་
གསུམ་སྟེ། དུག་ལྔའི་ཕྲ་རྒྱས་དང་། ཕྱིན་ཅི་ལོག་གི་བློ་ཡི་ཕྲ་རྒྱས་དང་། སྲིད་པ་ཕྱིན་
ཁ་ལོག་གི་ཕྲ་རྒྱས་སོ།།
རྟེན་ཅིང་འབྲེལ་པ་གཉིས་ཀྱི་མཛོད། །ཅེས་བྱ་བ་ནི། རྒྱུ་ལ་རྟེན་རྐྱེན་དང་
འབྲེལ་ནས་འབྱུང་བས་རྟེན་ཅིང་འབྲེལ་བ་སྟེ། དེ་ལ་ཡང་། གཉིས་ལས་ཕྱི་རྟེན་ཏེ་
འབྲེལ་པ་དང་། ནང་རྟེན་ཏེ་འབྲེལ་པ་གཉིས་སོ།།
འདུས་པའི་ཕུང་པོ་གཉིས་ཀྱི་མཛོད། །ཅེས་བྱ་བ་ལ། འདུས་བྱས་ཀུན་ཕུང་
པོར་འདུས་པས་འདུས་པ་སྟེ། བློས་གཅིག་དུ་འདུས་པའོ། །དེ་ཉིད་ཕུང་པོར་བྱས་པས་



མཛོད་ལྷ་འགྲེལ་བཞུགས་སོ།།
ན་ཕུང་པོ་སྟེ། སྤུངས་པའི་ཕྱིར་ཕུང་པོའོ། །དེ་ལ་གཉིས་ཏེ། ཟག་པ་མེད་པའི་ཕུང་པོ།
ཟག་པ་དང་བཅས་པའི་ཕུང་པོའོ།།
མངོན་རྟོགས་སྐྱེ་མཆེད་དྲུག་གི་མཛོད། །ཅེས་བྱ་བ་ནི། མངོན་པར་རྟོགས་པ་
ནི། གསལ་བར་རྟོགས་སྟེ། རྣམ་པར་ཤེས་པ་སྐྱེ་བའི་སྒོ་ཡིན་པས་སྐྱེ་མཆེད་དོ། །དེ་
ཡང་མིག་གི་སྐྱེ་མཆེད་ཀྱི། མིག་གི་རྣམ་པར་ཤེས་པ་སྐྱེ་བའོ། །དེ་བཞིན་དུ་ཡིད་དང་
བོན་གྱི་བར་གྱི་སྐྱེ་མཆེད་ཀྱི། ཡིད་ཀྱི་རྣམ་པར་ཤེས་པའི་བར་དུ་སྐྱེ་སྟེ། དེ་བས་ན་སྐྱེ་
མཆེད་དོ། །དེ་ལ་དྲུག་སྟེ། ཡུལ་གྱི་སྐྱེ་མཆེད་དང་། དངོས་པོའི་སྐྱེ་མཆེད་དང་། འོད་
ཟེར་གྱི་སྐྱེ་མཆེད་དང་། སྙིང་པོའི་སྐྱེ་མཆེད་དང་། སྣོད་ཀྱི་སྐྱེ་མཆེད་དང་། ལས་ཀྱི་
སྐྱེ་མཆེད་དང་དྲུག་གོ།
རྒྱ་ཆེ་ཁམས་ནི་གསུམ་གྱི་མཛོད། །ཅེས་བྱ་བ་ནི། གནས་པ་ཐ་གྲུ་ཆེ་བའོ། །མཚན་
ཉིད་འཛིན་པས་ནམ་མཁའ་སྟེ། དེ་ལ་ཡང་གསུམ་སྟེ། འབྱུང་བའི་ཁམས་དང་། ཀུན་
རྟོག་དབང་པོའི་ཁམས་དང་། སེམས་ཀྱི་ཁམས་དང་གསུམ་མོ།།
རང་འཛིན་མཚན་ཉིད་གཉིས་ཀྱི་མཛོད། །ཅེས་བྱ་བ་ལ། རང་གི་མཚན་ཉིད་
འཛིན་པའི་མཚན་ཉིད་དེ་ཡང་གཉིས་ཏེ། འཁོར་བའི་མཚན་ཉིད་དང་། མྱ་ངན་ལས་
འདས་པའི་མཚན་ཉིད་དོ།།
ལས་དང་སྤྱོད་པ་ལྔ་ཡི་མཛོད། །ཅེས་བྱ་བ་ལ། ལས་ནི་བྱ་བ་སྟེ། སྤྱོད་པ་ནི་ལས་
ཀྱི་ཞོར་ལ་འབྱུང་བའོ། །དེ་ལ་ལྔ་སྟེ། གཤེན་རབ་ཀྱི་ལས་སྤྱོད་བསྟན་པ་དང་། སེམས་
ཅན་གྱི་ལས་སྤྱོད་བསྟན་པ་དང་། དགེ་བའི་ལས་སྤྱོད་བསྟན་པ་དང་། མི་དགེ་བའི་
ལས་སྤྱོད་བསྟན་པ་དང་། ལུང་དུ་མ་བསྟན་པའི་ལས་སྤྱོད་བསྟན་པ་དང་ལྔའོ།།



i0
སངས་རྒྱས་གཡུང་དྲུང་བོན་གྱི་དཔེ་ཚོགས།
འགྲོ་བའི་ལམ་ཡང་བཞི་ཡི་མཛོད། །ཅེས་བྱ་བ་ལ། བགྲོད་པ་ནི་འགྲོ་བས་ཏེ།
ལམ་ནི་འགྲོ་བར་བྱ་བའི་གནས་ཏེ། བགྲོད་པའི་སྐས་ལྟ་བུའོ། །དེ་ལ་བཞི་སྟེ། རང་
བཞིན་གྱི་ལམ་དང་། འཁོར་བར་བརྒྱུད་པའི་ལམ་དང་། མཐོ་རིས་ཐར་པའི་ལམ་
དང་། འཁོར་བ་མེད་པའི་ལམ་དང་བཞི་བསྟན་པའོ།།
ས་དང་གནས་ནི་གསུམ་གྱི་མཛོད། །ཅེས་བྱ་བ་ལ། གནས་ཤིང་བརྟེན་པས་ས་
སྟེ། དེ་ལ་ཡང་གསུམ་གྱིས་བསྟན་ཏེ། ཁམས་གསུམ་འཁོར་བའི་ས་དང་། གཡུང་དྲུང་
ཐེག་པའི་ས་དང་། བོན་ཉིད་བདེ་བ་ཆེན་པོའི་ས་དང་གསུམ་གྱིས་བསྟན་ནོ།།
བསྒྲུབ་པའི་འབྲས་བུ་བཞི་ཡི་མཛོད། །ཅེས་བྱ་བ་ལ། གྲུབ་པའི་འབྲས་བུ་ནི།
འདྲ་བའི་འབྲས་བུ་སྟེ། དེ་ལ་ཡང་བཞིའོ། །རྒྱུ་མཐུན་པའི་འབྲས་བུ་དང་། དབང་གི་
འབྲས་བུ་དང་། རྣམ་པར་སྨིན་པའི་འབྲས་བུ་དང་། བླ་ན་མེད་པའི་འབྲས་བུ་དང་
བཞིའོ། །ཞེས་བསྟན་པ་ནི་དབང་པོ་འབྲིང་གི་དོན་བསྟན་པའོ།།
ད་ནི་དབང་པོ་ཐ་མའི་དོན་དུ། གཞུང་དོན་རྒྱས་པར་བསྟན་པ་སྟེ། དེ་ལ་རྣམ་
པ་བཅུ་བདུན་གྱིས་བསྟན་ཏེ་ས་ལས། དང་པོ་སྲིད་པའི་མཛོད་བསྟན་པའི་ཕྱིར། དང་
པོ་སྲིད་པའི་མཛོད་བསྟན་པ། །ཞེས་བྱ་བ་ལ་སོགས་པ་བསྟན་ཏེ། དེ་ལ་དང་པོ་ནི་ཐོག་
མ་སྟེ། གོ་རིམ་དང་པོ་ཞེས་བྱ་བའི་དོན་ནོ། །སྲིད་པ་ཞེས་བྱ་བ་ནི། དེ་ལ་འབྱུང་བའི་
སྲིད་པ་དང་། དེ་ཐོག་མར་སྲིད་པའི་སྲིད་པ་ཞེས་བྱའོ། །སྲིད་པ་དེ་ལས་གསུམ་ཡོད་པ་
ལས། དང་པོ་རང་བཞིན་གྱི་སྲིད་པའི་སྲིད་པ་བསྟན་པའི་ཕྱིར། རང་བཞིན་ཡེ་སྲིད་
སྲིད་པ་ནི། །ཞེས་བྱ་བ་གསུངས་ཏེ། རང་བཞིན་ནི་མ་བཅོས་པའོ། །ཡེ་ནི་ཐོག་མའི་
མཐའ་མེད་པའོ། །ནི་ཞེས་བྱ་བ་ནི་དེ་བྱེད་པས་བྱས་པ་དང་། རྒྱུ་མཐུན་ལས་ཀྱི་སྲིད་



མཛོད་ལྷ་འགྲེལ་བཞུགས་སོ།།
1
ལས་དགར་བའོ།།
དེ་ལ་ཡང་གཉིས་ཏེ། ཡ་མེན་བསྣོལ་བཞིའི་སྲིད་པ་དང་། གནས་པ་ནང་གི་
སྲིད་པ་དང་གཉིས་སོ། །དེ་ལ་ཡ་མེན་བསྣོལ་བཞིའི་སྲིད་པ་ནི། ཕྱི་ནང་འགྲེང་བུ་
སྤྱི་རྒྱལ་དང་། །གནས་དང་ཁ་སྦུབ་ཕྱིན་ཀ་ལོག །ཅེས་བྱ་བ་ལ་སོགས་པ་གསུངས་ཏེ།
ཕྱི་ནི་སྣོད་དོ། །ནང་ནི་སེམས་ཅན་ནོ། །ཕྱི་ཡི་སྣོད་དང་ནང་གི་འགྲོ་བ་གཉིས་ཆར།
འགྲེང་བུར་འགྲོ་བ་དང་། སྤྱི་རྒྱལ་དུ་འགྲོ་སྟེ། རྐང་པ་གྱེན་དུ་བསྟན་ཏེ་འགྲོ་བ་དང་།
གན་རྐྱལ་དུ་གནས་པའི་དུད་འགྲོ་དང་། ཁ་སྦུབ་ཏུ་གནས་པ་དང་། ཕྱིན་ཅི་ལོག་སྟེ་
རྒྱབ་ཀྱིས་འགྲོ་བ་དང་། གན་རྐྱལ་དུ་གནས་པའི་ཆུ་སྲིན་པིར་ལ་སོགས་པའོ། །ཁ་སྦུབ་
ནི་སྦྲུལ་ལ་སོགས་པའོ། །ཉེ་འཁོར་མཁའ་ལྡིང་འཕྲེད་ལ་འཕྱོ། །ཞེས་བྱ་བ་ནི། སྲིད་
པ་བར་མ་
མ་དོ་དང་། མཁའ་ལྡིང་གི་བྱ་ནི། འཕྲེད་ལ་འཕྱོ་བའོ། །མེ་ཆུ་རླུང་ལྕེ་གྱེན་
ཐུར་འཕྲེད། །ཅེས་བྱ་བ་ནི། མེ་ལྕེ་གྱེན་དུ་འབར་བ་དང་། རྐྱེན་གྱིས་སྤྱོད་པ་ཐུར་དང་
འཕྲེད་ལ་རྒྱུ་བའོ། །དེ་བཞིན་དུ་ཆུ་ནི་ཐུར་དུ་འབབ་ནས། རྐྱེན་གྱིས་ལྡོག་ན་གྱེན་དང་
འཕྲེད་དུ་འགྲོ་བའོ། །རླུང་གིས་འཕྲེད་ལ་འགྲོ་ན། རྐྱེན་གྱིས་ལྡོག་ན་གྱེན་ཐུར་དུ་འགྲོ་
བའོ། །དེ་བས་ན་མེ་ཆུ་རླུང་ལྕེ་གྱེན་ཐུར་འཕྲེད་ཡོད་པ་དེ་བཞིན་དུ་སྲིད་པའི་གཏོས་ལ་
ཡང་། འགྲེང་བུ་དང་ཕྱིན་ཀ་ལོག་ཀྱང་འགྲོ་བ་ཡང་ཡོད་དོ། །དེ་བས་ན་དུ་མ་རྒྱན་གྱི་
མདོ་ལས། སྲིད་པ་འགྲེང་བུའི་འགྲོ་བ་དང་། །དེང་ན་ཐུར་དུ་འགྲོ་བ་དང་། །འཕྲེད་ལ་
འགྲོ་བ་ལས་ཀྱི་བདེ། །འཇིག་རྟེན་ཡས་ལྟས་གཏིང་སྤྲད་འདྲ། །དེ་ནི་འཕྲེད་ལ་བལྟས་
པ་དང་། །ཟའུ་ལོག་༼ཟ་འོག་ལོགས༽ལ་བཀྲམ་པ་ལྟར། །ཞེས་འབྱུང་ངོ༌། །ཅི་སྲིད་པ་
ཁ་སྦུབ་དང་འཕྲེད་ཉལ་ནི། རི་རབ་དང་གླིང་བཞི་ལ་སོགས་ཡོད་དམ་ཞེ་ན་ཡོད་དེ།



12
སངས་རྒྱས་གཡུང་དྲུང་བོན་གྱི་དཔེ་ཚོགས།
རིན་ཆེན་ས་གཞི་བསྐྱེད་པའི་ཡུམ། །ནམ་མཁའ་གཡུ་མདོག་སྲིད་པའི་མཛོད། །ཅེས་
བྱ་བ་ལ་སོགས་པ་ལ། རིན་ཆེན་འདྲ་བས་ནའོ། །དཔེར་ན་བསམ་འཕེལ་གྱི་ནོར་བུ་
རིན་པོ་ཆེ་ལས་མི་འབྱུང་བ་མེད་པར་འདྲ་བར། ས་གཞི་རིན་པོ་ཆེ་ལས་མི་འབྱུང་
བ་མེད་པའོ། །ས་གཞི་བྱ་བ་ནི། བསྐྱེད་པའི་གཞི་དང་རྟེན་པའི་གཞིའོ། །འབྱུང་བའི་
གནས་སུ་གྱུར་པས་ཡུམ་མོ། །ནམ་མཁའ་རྒྱ་ཆེ་ཞིང་མཐའ་ཡས་ཏེ། གཡུ་མདོག་ནི་
སྨོས་པ་ཙམ་སྟེ། དམར་མོ་དང་དཀར་པོ་ལ་སོགས་པ་སོ་སོའི་རི་མོ་མདངས་སུ་སྲིད་དེ།
སྣང་སྲིད་ཤོང་བའི་མཛོད་དེ། དེ་ལྟ་བུའི་ས་དང་ནམ་མཁའ་ཡོད་དེ། དེ་གསལ་བའི་ཉི་
ཟླ་གཟའ་སྐར་གསལ་བའི་མཛོད། ཅེས་བྱ་བ་ཉི་མ་དང་ཟླ་བ་སྐར་མ་དང་། འོད་དང་
ཉིན་མཚན་འདི་ཅི་ལྟ་བཞིན། ཡོད་སེས་༼ཚད༽གསལ་བའི་མཛོད་དོ། །དེ་བཞིན་
དུ། རི་རྒྱལ་ལྷུན་པོ་ཡེ་སྲིད་རྟེན། །རྒྱ་མཚོའི་འཆིང་རྣམས་ཀློང་དུ་འཁྱིལ། །ཞེས་བྱ་བ་ལ་
སོགས་པ་ནི། གླིང་བཞི་ན་རི་རྒྱལ་ལྷུན་པོ་ཡོད་པ་དེ་བཞིན་དུ། ཕན་ཚུན་དང་ཡན་མན་
གྱི་འཇིག་རྟེན་གཞན་ན་ཡང་ཡོད་དོ། །དེ་ཡང་ཡེ་ནས་སྲིད་དེ་བསྟན་པའོ། །གླིང་འདི་
ན་རྒྱ་མཚོ་འཆིང་རྣམས་ཡོད་པ་དེ་བཞིན་དུ་གཞན་ན་ཡང་ཡོད་དོ། །ཀློང་དུ་འཁྱིལ་
སྟེ་སྲིད་པས་མི་འབོ་བའོ། །འདི་ན་རི་རབ་ཀྱི་ཁར་ཤིང་རྒྱལ་ཁ་ལེ་སྟེ། སྟོང་འབྱམས་
སྨོན་ལམ་གྱི་ཤིང་དཔག་བསམ་གྱི་ཤིང་ཡོད་པ་དེ་བཞིན་དུ། གཞན་ཡང་ཡེ་སྲིད་པའི་
ཤིང་ཁ་ལེ་སྟོང་འབྱམས་སྲིད་དོ། །འདི་ན་གློག་དང་འབྲུག་དང་ཐོག་དང་ཆར་པ་དང་ཁ་
བ་ཡོད་པ་དེ་བཞིན་གཞན་ན་ཡང་ཡོད་དོ། །སྤྲིན་དང་ཁུ་རླུང་༼རླངས༽དང་གཞའ་ཚོན་
ཡང་ཡོད་དོ། །ཐོག་དང་སེར་བ་འབྲུག་དང་ཀློག །སྤྲིན་དང་ཁུ་རླུང་༼རླངས༽ག
ཚོན་གསལ། །ཞེས་བྱ་བ་ལ། འདི་དག་ནི་ཡེ་ནས་སྲིད་པ་མ་ཡིན་ཏེ། འབྱུང་བ་འཐབ་
༽གཞའ་



13
མཛོད་ལྷ་འགྲེལ་བཞུགས་སོ།།
པ་དང་། ས་གཡོས་པ་དང་། ལྷ་སྲིན་འཁྲུག་པ་དང་། རླུང་ཚ་གྲང་དང་། འབྱུང་བ་ནང་
འགྲེས་༼འདྲེས༽པ་ལ་བྲིད་དོ༼སྤྲིན་ནོ༽། །ཁུ་རླང་༼རླངས༽ན་བུན་ནོ། །འདི་ལ་
རླུང་བཞི། འཕེན་པ་དང་། འདེགས་པ་དང་། བསྐོར་བ་དང་། གཡོ་བའི་རླུང་བཞི་
ཡོད་པ་བཞིན་དུ། གཞན་ན་ཡང་རླུང་བཞི་འཁོར་ལོ་རབ་ཏུ་བསྐོར་རོ། །གངས་རི་
གཡའ་བྲག་ནགས་ཚལ་མཐོ། །ཞེས་བྱ་བ་ནི། གངས་དང་གཡའ་དང་ནགས་ཚལ།
རི་མཐོན་པོ་ཡང་ཀུན་ན་ཡོད། ཅེས་བྱ་བ་ཡིན་ནོ། །གླིང་དང་ལམ་དང་གནས་ནི་དགུ །
ས་གནས་རིམ་གྱི་རང་བཞིན་སྲིད། །ཅེས་བྱ་བ་ནི། འདི་ན་གླིང་བཞི་ཡོད་པ་དེ་བཞིན་དུ། །
དེ་དག་ན་ཡང་གླིང་བཞི་ཡོད་དོ། །འདི་ན་ལམ་ལྔ་ཡོད་པ་དང་། འཁོར་ལོས་བསྒྱུར་
བའི་ལམ། གསེར་གྱི་ཟམ་པས་གླིང་འབྲེལ་པ་བཞིན་དུ། གཞན་ན་ཡང་ལྷ་ལ་སོགས་
པ་འགྲོ་བའི་ལམ་ལྔ་དང་། འཁོར་ལོ་བསྒྱུར་བའི་ལམ་ཡོད་དོ། །འདི་ན་སེམས་ཅན་གྱི་
གནས་དགུ་ཡོད་པ་དེ་བཞིན་དུ། གཞན་ན་ཡང་དགུ་ཡོད་དོ། །དགུ་གང་ཞེ་ན། འདོད་
པའི་གནས་དང་། རྟོག་པ་དང་བཅས་པ། དཔྱོད་པ་དང་བཅས་པའི་གནས་དང་། རྟོག་
པ་ལ་དཔྱོད་པ་ཙམ་གྱི་གནས་དང་། རྟོག་པ་ཡང་མེད་དཔྱོད་པ་ཡང་མེད་པའི་གནས་
དང་། གཡོ་རྩོལ་མེད་པའི་གནས་དང་། ནམ་མཁའ་ཙམ་དུ་བརྟེན་པའི་གནས་དང་།
རྣམ་པར་ཤེས་པ་ལ་བརྟེན་པ་དང་། ཅི་ཡང་མེད་པ་ལ་བརྟེན་པ་དང་། ཡོད་མིན་མེད་
མིན་ལ་བརྟེན་པའོ། ས་གནས་རིམ་གྱི་རང་བཞིན་སྲིད། །ཅེས་བྱ་བ་ནི། ཁམས་གསུམ་
ས་དགུའི་གནས་རིམ་གྱིས་སྲིད་དོ། །རང་བཞིན་གྱི་སྲིད་པའོ། །འདི་ན་ལྷའི་མདུན་
ས་ལ་སོགས་པ་ཡོད་པ་ནི་དེ་བཞིན་དུ་གཞན་ཡང་ཡོད་དོ །ས་གཙང་ཆུ་བོ་ཁྲུས་ཀྱི་རྫིང་། །
ཅང་ཤེས་འདོད་འཇོ་ལོ་ཏོག་སྨིན། །ཞེས་བྱ་བ་ནི། ས་གཙང་ནི་ལྷ་ཡི་མདུན་སའོ། །ཆུ་



14
སངས་རྒྱས་གཡུང་དྲུང་བོན་གྱི་དཔེ་ཚོགས།
བོ་ནི་བདུད་རྩི་ཆུ་བོ་དགའ་སྐྱེད་ལྡན་ནོ། །ཁྲུས་ཀྱི་རྫིང་བུ་ནི་དག་བྱེད་དོ།།
ཅང་ཤེས་རྟ་ནི་རིག་པ་ཅན་རྟ་སྤྲིན་གྱི་ཤུགས་ཅན་ནོ། །འདོད་འཇོ་བ་ནི་དུས་
གསུམ་འབྱུང་བ་ངོ་མཚར་ཆེ་བ་དམར་གྱི་སྙིང་པོ་ཅན་ནོ། །རྣམ་ལྔ་སྤོས་དང་བདུད་
རྩི་འབྱུང་བ་ནམ་མཁའ་ལྟ་བུ་བ་མོ་ཆེའོ། །མ་རྨོས་ཀྱི་ལོ་ཏོག་ནི་རྩ་བ་གཅིག་ལ་ཡལ་
ག་བརྒྱ། ཡལ་ག་རེ་ལ་འབྲས་བུ་སྟོང་། འབྲས་བུ་རེ་ཞིང་༼ལ༽འབྲུ་ཁྲིར་འཕེལ་བ།
འབྲུ་རེ་ལ་རོ་མཆོག་བརྒྱ་ཡོད་པའོ། །སྨིན་པ་ནི་བདུད་རྩི་རོ་བརྒྱ་དང་ལྡན་པའོ། །འདི་
ན་ལྷའི་རྒྱལ་པོ་ཡོད་པ་དེ་བཞིན་དུ་གཞན་ན་ཡོད་དོ། །ལྷ་ཡི་རྒྱལ་པོའི་ཁང་བཟང་
མཐོ། །ཕྲུ་རྒྱལ་གནོད་སྦྱིན་བདུད་ཀྱི་རི། །ཞེས་བྱ་བ་ནི། ལྷ་ནི་རྒྱུ་ཞི་བའི་ལྷ་སྟེ། མང་
པོ་ནི་ནང་ན་གཙོ་བོ་ཡིན་པས་རྒྱལ་པོའོ། །ཁང་བཟང་ནི་རྣམ་པར་རྒྱལ་བའོ། །མཐོ་བ་
ནི་དམུ་རྩེའོ། །ཕྲུ་རྒྱལ་ནི་རྫོང་ལ་གནས་པའི་བདུད་དོ། །གནོད་སྦྱིན་ནི་རི་དང་བྲག་ལ་
གནས་པའོ། །བདུད་ནི་དྲེགས་པ་ཅན་གྱི་ལྷ་དང་། མུན་པ་ཟེར་ལྡན་ནོ། །སྲིད་པ་ཕྱིང་
༼ཕྱིན༽ཀ་ལོག་གི་རྒྱལ་པོ་ནི་སྤུ་རྒྱལ་པོ། གནོད་པར་སྦྱོར་བ་ནི་གནོད་སྦྱིན་ནོ། །བར་
དུ་གཅོད་པ་ནི་བདུད་དོ། །མཚལ་རི་ལྷའི་འདུན་ས་ནི་གཉན། །རི་ཆུ་ས་གཞིའི་རྩི་ཤིང་
རྒྱས། །ཞེས་བྱ་བ་ནི། ལྷ་ཡི་ཚལ་བཞི་དང་། འདུན་པའི་རི་དང་། འདུན་ས་བཞི་དང་། ལྷའི་
བུ་ལ་བོན་སྟོན་པའི་ས་གཉན་པ་དང་། རི་རབ་དང་རྒྱ་མཚོ་དང་། གླིང་བཞི་ས་བཞི་
དང་། ཤིང་ཆེན་པོ་དང་། རྩི་ཐོག་བྱུང་ལྡེམ་དང་། ཤིང་ལོ་རྒྱས་རྣམས་ཀྱང་འདི་ན་ཡོད་
པ་བཞིན་གཞན་ན་ཡང་ཡོད་དེ། དེ་དག་གི་རང་བཞིན་ནི་འོག་ནས་སྣོད་ཀྱི་མཛོད་ནས་
བཤད་དོ། །པད་མའི་འཇམ་དང་ཚེར་མའི་དབལ། །སྣང་སྲིད་རྩེ་ལ་ཁྱུང་ཆེན་འཕྱོ། །ཞེས་བྱ་
བ་ནི། པད་མ་ནི་ཆུ་ལ་སྐྱེས་པའི་མེ་ཏོག དེའི་འཇམ་པ་ནི་མི་གནོད་པར་བདེ་བའོ། །ཚེར་



15
མཛོད་ལྷ་འགྲེལ་བཞུགས་སོ།།
མའི་དབལ་ནི་ཤིང་གདུག་པའི་ཚེར་མའོ། །སྣང་སྲིད་ནི་འཇིག་རྟེན་ནོ །རྩེ་མོ་ནི། རྩེར་ཕྱིན་
པ་གང་ན་མེད་པའི་གཡུང་དྲུང་དག་པའི་སའོ། །ཁྱུང་ཆེན་ནི་སྤྲུལ་པའི་སྐུ། ལྟ་སྤྱོད་བྱ་རྩལ་
དང་བྲལ་བའོ། །འཕྱོ་བ་ནི་ཐུགས་རྗེས་གཟིགས་པའོ།།
ད་ནི་དེ་ལྟ་བུའི་སྣོད་ཀྱི་འཇིག་རྟེན་ན་གནས་པ་ནང་གི་སྲིད་པ་ཡོད་པར་
བསྟན་ཏེ། དེ་བཞིན་སེམས་ཅན་གནས་ནས་སྲིད། །ཅེས་བྱ་བ་ནི། སྣོད་སྲིད་པ་དེ་
བཞིན་དུ། སེམས་ཅན་ཡང་གནས་དགུ་ན་གནས་པར་སྲིད་དོ། །སེམས་ནི་རྣམ་པར་
ཤེས་སོ། །ཡོད་པ་ནི་ཞེས་ཏེ། གང་རྣམ་པར་ཤེས་པ་ཡོད་པ་ནི་སེམས་ཅན་ནོ། །སེམས་
ཅན་དག་འགྲོ་བ་རིགས་དྲུག་ཞེ་ན། དྲུག་ཡོད་དེ། ལྷ་དང་ལྷ་མིན་མི་དང་གསུམ། །བྱོལ་
སོང་ཡི་དྭགས་དམྱལ་བ་གསུམ། །ཞེས་པ་ནི། ལྷ་རྒྱུད་ཞི་བ་དང་ལོངས་སྤྱོད་ཆེ་བས་ལྷ་
སྟེ་རྒྱལ་ཆེན་རིགས་བཞི་ནས་སྲིད་པའི་རྩེ་མོའི་བར་དུའོ།།
ལྷ་མ་ཡིན་ནི་ལྷ་ཁྲོ་གཏུམ་ཅན་ང་རྒྱལ་གྱི་དྲེགས་པ་ཅན་ཏེ། དཔེར་ན་མི་ངན་
པ་མི་བྱ་བ་ལྟ་བུའོ། །ཁ་ཅིག་ན་རེ། བསོད་ནམས་ལོངས་སྤྱོད་ཀྱང་ལྷ་བས་ཆུང་སྟེ། མི་
བས་ནི་གྲགས་འཐབ་རྩོད་ཆེ་བའི་འགྲོ་བ་རིགས་དྲུག་གཅིག རི་རབ་ཀྱི་ཁོང་གསེང་
ན་ཡོད་དེ། ལྷ་ཡི་དགྲ་བྱེད་དོ། །དེ་ནི་ལྷ་མ་ཡིན་ཞེས་བྱ་བ་ཟེར་རོ།།
མི་ནི་བསམ་པ་ལྷག་པས་མི་སྟེ། གླིང་བཞི་གླིང་ཕྲན་དང་བཅས་པ་ན་འདུག་
པས་སོ།།
བྱོལ་སོང་ནི་གཏི་མུག་གི་ལས་ཀྱི་དགེ་བ་ལས་བྱོལ་ནས་མུན་པར་སོང་བས་ཏེ།
ཀླུ་དང་དུད་འགྲོ་ས་དང་ཆུ་དང་ཤིང་ལ་གནས་པའོ།།
ཡི་དྭགས་ནི་ཟས་སྐོམ་ཡིད་ལ་བཏགས་པ་སྟེ། གཤིན་རྗེ་དང་འདྲེ་སྲིན་ལ་



16
སངས་རྒྱས་གཡུང་དྲུང་བོན་གྱི་དཔེ་ཚོགས།
སོགས་པའོ།།
དམྱལ་བ་ནི་ཏུལ་ཚར་གཅད་པས་དམྱལ་བ་སྟེ། ཚ་བ་དང་གྲང་བ་ལ་སོགས་
པའི་དམྱལ་བའོ།།
གསུམ་ཞེས་བྱ་བ་ནི། གོང་མ་གསུམ་ནི། མཐོ་རིས་ལ་འོག་མ་གསུམ་ནི་ངན་
སོང་ངོ་། །ཅི་འོ་ན་སེམས་ཅན་དེ་དག་སྐྱེ་གནས་དུ་ལ་སྐྱེ། ལམ་དུ་ལ་དབང་ཆེ་ན། སྐྱེ་
བ་བཞི་ལས་ཐམས་ཅད་སྲིད། །རྒྱུད་ལྔའི་ལམ་ནི་སོ་སོར་འགྲོ །ཞེས་བྱ་བ་ནི། སྒོ་ང་
ལས་སྐྱེས་པ་དང་། མངལ་ལས་སྐྱེས་པ་དང་། རྫས་ལས་སྐྱེས་པ་དང་། དྲོད་གཤེར་
ལས་སྐྱེ་བ་དང་བཞི། དེ་ལས་འགྲོ་བ་ཐམས་ཅད་སྲིད་དེ་སྐྱེ་བའོ།།
ལམ་ལྔའི་ཚུལ་གྱི་འགྲོ་སྟེ། ལྷའི་ལམ་དང་། མིའི་ལམ་དང་། བྱོལ་སོང་གི་ལམ་
དང༌། ཡི་དྭགས་ཀྱི་ལམ་དང་། དམྱལ་བའི་ལམ་མོ། །འདི་ན་འགྲོ་བས་ན། ལམ་ཞེས་
བྱ་སྟེ། འདི་ནི་ཀུན་གཞི་ས་བོན་ངན་པ་འབྲས་བུ་སྐྱེ་ནུས་པ་ལ་བྱའོ། །དེ་ལྟར་སྲིད་པ་
དེ་ཅི་ལྟར་སྲིད་ཅེས་ན། བྱེད་པ་མེད་དེ་རང་བཞིན་སྲིད། །ཅེས་བྱ་སྟེ། ཕྱྭ་དང་དབང་
ཕྱུག་གིས་བྱས་པ་མ་ཡིན་ཏེ། ལས་ཀྱི་སྤྱི་མཐུན་ངང་གིས་སྲིད་དོ། །
ད་ནི་དོན་གཉིས་པ། བྱེད་པས་བྱས་པའི་སྲིད་པ་བསྟན་པའི་ཕྱིར། གནའ་སྟེ་སྲིད་
པ་དང་པོ་ལ། །བྱེད་པས་བྱས་པའི་སྲིད་པ་ནི། །ཞེས་བྱ་བ་ལ་སོགས་པ་བསྟན་ནོ། །དེ་ལ་
ཡང་གཉིས་ཏེ། སྲིད་པ་སྔོན་ཀ་ལོག་དང་ཕྱིན་ཀ་ལོག་གཉིས་སོ། །དེ་ལ་དང་པོ་སྲིད་པ་
སྔོན་ཀ་ལོག་བསྟན་པའི་ཕྱིར། གནའ་ཞེས་བྱ་བ་ནི་ཐོག་མའོ། །སྲིད་པ་སྔ་མ་ནི་དང་
པོའོ། །དེ་ཡང་གོང་གི་འཇིག་རྟེན་གྱི་གཏོས་དེ་དང་འགྲོ་བ་མི་ལ་སོགས་པ་དེ་དག་གི་
སྲིད་པ་ཡང་ཚུལ་འདི་ལྟར་སྲིད་དོ། །གླིང་བཞི་དང་བཅས་པའི་འཇིག་རྟེན་འདིར་



མཛོད་ལྷ་འགྲེལ་བཞུགས་སོ།།
17
མི་དང་སྨྲ་ལ་སོགས་པ་དང་པོ་ཅི་ལྟར་སྲིད་ཅེས་ན། མངོན་རྫོགས་ལྷའི་རྫུ་འཕྲུལ་
ལས། །ཞེས་བྱ་བ་ལ་སོགས་པ་བསྟན་ཏེ། འདི་ཐེག་པ་འོག་མ་བ་ལྟ་བ་དམན་པ་དང་
བསམ་པ་བསྟུན་ཏེ་བསྟན་པ་ཡིན་ནོ། །དེ་ལ་འདིར་ཚིག་གི་དོན་རྒྱས་པར་བསྟན་
པར་བྱ་སྟེ། མངོན་རྫོགས་ཞེས་བྱ་བ་ནི། སྤྱི་མཐུན་ལས་ཀྱི་མངོན་རྫོགས་རྒྱལ་པོ་འོད་
ལྡན་ནོ། །དེ་ནི་ཡོད་པའི་ལྷ་ཁམས་ཀྱི་རྒྱལ་པོའོ། །ལྷའི་རྫུ་འཕྲུལ་ནི་བསམ་གྱིས་མི་
ཁྱབ་པ་ཡིན་ནོ། །དེའི་སྤྲུལ་པ་ལས། ཞལ་ངད་རླུང་དང་སྤྲིན་ཏིང་ཡོལ། །དྲོད་ལས་མེ་
ཡི་འཁོར་ལོར་སྤྲུལ། །བྱ་བ་ནི། ཞལ་གྱི་དབུགས་ལས་རླུང་འདེགས་པའི་སྟོབས་དང་
ལྡན་པར་སྲིད། རླངས་པ་ལ་སྤྲིན་རིན་པོ་ཆེའི་རྒྱུ་ཅན་སྲིད། དྲོད་ལས་མེ་སྨིན་བྱེད་ཀྱི་
རང་བཞིན་དུ་སྲིད། དེ་ཡང་དང་པོ་སྲིད་པའི་གཞི་རླུང་ངད་པ་རུ་སྲིད། དེ་རྒྱས་པར་
རླུང་གི་འཁོར་ལོ་སྲིད། དེ་ཡི་སྟེང་དུ་དྲོད་མེ་ཡི་འཁོར་ལོ་ཆགས། དེའི་སྟེང་དུ་ནམ་
མཁའི་སྤྲིན་ཆགས། སྤྲིན་མེའི་དྲོད་ཀྱི་སྨིན་པ་ལས་ཆར་དུ་བབས་ཏེ། ཚ་གྲང་ཆུ་ཡི་
འཁོར་ལོ་བརྩེགས། །ཐེག་ཆེན་གསེར་གྱི་ས་གཞི་བདེ། །ཞེས་བྱ་བ་ནི། ཚ་བའི་མེ་དང་
གྲང་བའི་ཆུ་གཉིས་ཆགས་སོ། །ཆུ་དེ་རླུང་གི་དཀྲོག་པ་ལས། རིན་ཆེན་གསེར་གྱི་ས་
གཞི་ཆགས་སོ། །ནམ་མཁའ་གསལ་བས་གོ་ཕྱེའོ། །ཞེས་བྱ་བ་ནི། དེ་ལྟ་སྲིད་པ་ཡང་
ནམ་མཁའ་རིན་པོ་ཆེས་གེགས་མ་བྱས་པའི་ངང་ལས་སྲིད་པ་གོ་ཕྱེ་བའོ། །གསེར་གྱི་
ས་གཞིའི་སྟེང་ན། ལྷ་མངོན་རྫོགས་ཀྱི་ཐུགས་རྗེས་བྱུང་བ་ནོར་བུ་རིན་པོ་ཆེའི་གྲང་
མ་ཡོད་དོ། །དེའི་དཀྱིལ་ནས་ཤིང་སྐྱེས་པ་ནི། དཔག་བསམ་གྱི་ཤིང་ཡིན་ནོ། །དེ་ཅི་
ལྟར་སྲིད་ན། །ཞལ་གྱི་རླུང་༼རླངས༽པ་ལས་རིན་པོ་ཆེ་སྣ་ཚོགས་པའི་སྤྲིན་ཆགས་
ཏེ། དེ་ལས་ཆར་པ་བབས་སོ། །དེ་ལས་ཆུའི་རྒྱ་མཚོ་འཁྱིལ་ལོ། །དེ་ཞལ་གྱི་ངད་པའི་



i8
སངས་
ངས་རྒྱས་གཡུང་དྲུང་བོན་གྱི་དཔེ་ཚོགས།
དབུགས་ཀྱིས་རབ་ཏུ་དཀྲོག་པ་ལས། སྙིང་པོ་དབུས་སུ་ཡིད་བཞིན་གྱི་ནོར་བུ་རིན་པོ་
ཆེའི་དྲང་མར་ཆགས་སོ། །རི་རབ་ལྷུན་པོ་རིན་པོ་ཆེ་བཞི་ལས་གྲུབ་པར་སྲིད་དོ། །
རི་བདུན་གསེར་དུ་སྲིད། གླིང་བཞི་གླིང་ཕྲན་ས་རུ་སྲིད། ལྕགས་རི་ལྕགས་སུ་སྲིད།
ལྷ་རྣམས་ཀྱི་ཁང་བཟང་དང་ཁྲུས་ཀྱི་རྫིང་བུ་ལ་སོགས་བཀྲ་ཤིས་ཀྱི་ལོངས་སྤྱོད་སྣ་
ཚོགས་པ་སྲིད་དོ། །དེ་བས་རིན་པོ་ཆེགྲང་མ་སྤུངས་པ་ལས། དཔག་བསམ་ཤིན་དུ་
༼ཤིང་དུ༽བསྐྱེད་པར་སྲིད། རི་རབ་རིན་ཆེན་བཞི་རུ་སྲིད། གླིང་རྣམས་ནི་རི་བདུན་
གསེར། ཁོར་ཡུག་ལྕགས་སུ་སྲིད་པ་དང་། བཀྲ་ཤིས་ལོངས་སྤྱོད་ཁང་བཟང་སྲིད། ཅེས་
བྱ་བ་ཡིན་ནོ། །དེ་ལྟར་སྣོད་ནི་མས་སྲིད་འཇིག་རྟེན་གཏོས། བྱ་བ་འདི་བརྟེན་པས་སྣོད་
དེ་འདྲ་བ་ནོ༼འདྲ་བས་ནའོ༽། །མས་སྲིད་པ་ནི་རླུང་ནས་སྲིད་པའོ། །འཇིག་པ་ལ་
འཇིག་པ་བརྟེན་པས་འཇིག་རྟེན་ནོ། །གཏོས་བེས་ ༼ཅེས༽བྱ་བ་ནི། ཐོ་གྲུ་ཆེ་བའོ།།
ད་ནི་དོན་གཉིས་པ་ནང་གི་བཅུད་སྲིད་པར་བསྟན་ཏེ། དེ་ལ་ཡང་གཉིས་ལས།
དང་པོ་སྲིད་པ་སྔོན་ཀ་ལོག་བསྟན་ཏེ། ལྔ་ལས་སྒོང་གཅིག་གཉིས་མདོག་སྲིད། །ཅེས་
བྱ་བ་ནི། ལྔ་ཞེས་བྱ་བ་ནི། རླུང་ངད་པ་དང་། ངད་ཙམ་དང་། ཆུ་རླན་དང་། རིན་པོ་ཆེ་
དང་། མེ་གསལ་དང་། གཡོས་པའི་རླུང་དང་། རླན་པའི་ཆུ་དང་། དྲོ་བའི་མེ་གསུམ་གྱི་མཐུ་
ལས། ས་སྲ་བརྟན་རིན་པོ་ཆེ་དང་། ནམ་མཁའ་གསལ་ལ་ཡངས་པ་དང་ལྔའོ། །དེ་ལྔའི་
བཅུད་ལས་རིན་པོ་ཆེའི་སྒོ་ང་ཕྱེད་དཀར་ཕྱེད་ནག་ཅིག་ཏུ་སྲིད་དོ། །དཀར་ནི་འོད་
དང་ཟེར་ལས་བརྡོལ་བྱ་བ་ནི། ཕྱེད་དཀར་པོ་ནི་འོད་དཀར་པོ་བྱུང་སྟེ་རང་བརྡོལ་པ་
ལས། འོད་འདི་ནང་ནས་ཡོད་ཁམས་སྲིད་པའི་རྒྱལ་པོར་གསལ། །ཞེས་བྱ་བ་ནི། སྣང་
བ་འོད་ལྡན་གྱི་སྐུའི་སྤྲུལ་པ་ཡོད་ཁམས་སྲིད་པའི་རྒྱལ་པོ་བྱ་བ་སྲིད་དོ། །དེའི་ཕྱིར་



1
མཛོད་ལྷ་འགྲེལ་བཞུགས་སོ།།
ན། ཡོད་པར་དགའ་བ་མེད་མི་སྦྱོར། །ཞེས་བྱ་བ་ནི། སྲིད་པ་ཡོད་པར་དགའ་བ། སྐྱེ་
མཆེད་རྒྱས་པར་དགའ་སྟེ། དེ་བཞིན་དུ་བདེ་བ་དང་སྐྱེད་པ་དང་། རྒྱས་པར་སྨོན་
ལམ་འདེབས་སོ། །ཡོད་པ་དང་བདེ་བ་དེ་ལས་སྲིད་པས། ཡོད་ཁམས་སྲིད་པའི་རྒྱལ་
པོ་ཞེས་བྱའོ།།
ནག་ནི་མུན་དང་འཐིབ་ལས་བརྡོལ། །ཞེས་བྱ་བ་ནི། ཕྱེད་ནག་པོ་ནས་འོད་
ནག་པོ་བྱུང་སྟེ་རང་བརྡོལ་པ་ལས། མུན་པ་ནག་པོ་དེའི་ནང་ནས། མེད་ཁམས་སྟོང་
པའི་རྒྱལ་པོ་སྲིད། །ཅེས་བྱ་བ་ནི། མུན་པར་ཟེར་ལྡན་གྱི་སྐུའི་སྤྲུལ་པ། སྲིད་པ་ཕྱིན་
ཀ་ལོག་གི་བདག་པོ་ཡིན་ནོ། །དེའི་ཕྱིས་ནི་༼ཕྱིར་ན༽། མེད་པར་དགའ་བ་ཡོད་
མི་སྦྱོར། །ཞེས་བྱ་བ་ཡིན་ནོ། །དེ་ནི་སྲིད་པ་མེད་པར་དགའ། སྐྱེ་མཐའ་ཤི་བ་དགའ།
སྡུག་པ་དང་བསྔལ་བ་དང་། མི་བདེ་བ་རྣམ་པར་སྣ་ཚོགས་པར་སྨོན་ལམ་འདེབས་
སོ། །སྲིད་པ་མེད་ཅིང་བརླག་པ་ལ་དབང་བྱེད་པས་དེ་ལ་མེད་ཁམས་སྟོང་པའི་རྒྱལ་
པོ་ཞེས་བྱའོ། །དེ་གཉིས་ནི་ལྷན་ཅིག་སྐྱེས་པའི་ལྷ་དང་། ལྷན་ཅིག་སྐྱེས་པའི་འདྲེ་
ཞེས་བྱ་སྟེ། དོན་དུ་ལས་ལ་དགེ་སྡིག་གཉིས་སུ་ཤེས་པར་བྱའོ། །མཁའ་ལ་དུང་གི་སྒོང་
ཞིག་སྲིད། །སངས་པོ་ཡབ་ནི་དེ་ལས་སྲིད། །ཅེས་བྱ་ལ། ནམ་མཁའ་སྟོང་པ་ལས་དུང་
གི་སྒོ་ང་གཅིག་སྤྱི་མཐུན་ལས་སྲིད་དོ། །ཚངས་པ་ཡབ་ནི་བྱ་བ་ནི། སྲིད་པ་ཡབ་ཀྱི་
སྤྱི་མཉེས་༼མྱེས༽དེ་ལ་བྱའོ། །ཕོ་ཡི་ཆ་འཛིན་པས་ཡབ་བོ། །ཀློང་ལས་གཡུ་མཚོ་སྔོ་
ལས་སྒོང་། །མཚོ་དབུས་སྒོ་ང་གཅིག་སྲིད་པ། །ཆུ་ལྕམ་རྒྱལ་མོ་སྲིད་པའི་ཡུམ། །ཞེས་
བྱ་བ་ནི། ནམ་མཁའ་དག་པའི་དབྱིངས་ཀློང་ངོ༌། །ཀློང་དེ་ལས་གཡུ་མཚོ་སྔོམ་༼སྔོན་
མོ༽གཅིག་སྲིད། དེ་ལས་གཡུ་ཡི་སྒོ་ང་གཅིག་རང་སྲིད། དེའི་ནང་ནས་སྲིད་གཅིག་



20
སངས་རྒྱས་གཡུང་དྲུང་བོན་གྱི་དཔེ་ཚོགས།
བྱུང་བ་ནི། ཆུ་ལྕམ་ལྕགས་ཀྱི་རྒྱལ་མོ་ཡིན་ཏེ། སྲིད་པའི་ཕྱི་མོ། མོའི་ཆ་འཛིན་པས་
ཡུམ་མོ། །དེ་གཉིས་ནི་སྲིད་པ་སྔ་བར་ཡིན་ནོ། །སངས་པོ་ཆུ་ལྕམ་གཉིས་སྲིད་པས་བྱ་
བ་ནི། །དེ་གཉིས་ལས་སྲིད་པའི་སྣ་བྱུང་ནས་གཅིག་སེམས་གཅིག་ལ་ཆགས་ཏེ། ཕོ་
དང་མོ་ཡི་དབང་པོ་གཡོས་པ་དང་། སྲིད་པའི་ཆགས་པ་ལ་སོགས་པ་ནས། སྲིད་པའི་
ཡུལ་དང་མཁར་བཙལ་བའི་ལུགས་ནས་སྲིད། ལྷ་བཙལ་བ་ལ་སོགས་པ་ནི། དོན་
མེད་ལ་ཚིག་མང་པས་འདིར་མ་བྲིས་སོ།།
མིང་དགུ་སྲིད་དགུ་བཅོ་བརྒྱད་སྲིད། །ཅེས་བྱ་བ་ནི། མིང་སྲིང་བཅོ་བརྒྱད་
བལྟམས་ཏེ། དེའི་བལྟམས་ལུགས་ནི་མ་བྲིས་སོ། །མིང་པོ་དགུ་བསྟན་པའི་ཕྱིར། དང་
པོ་སྲིད་རྗེ་འབྲང་དཀར་ཡིན། །གཉིས་པ་སྐོས་རྗེ་འབྲང་དཀར་ཡིན། །བྱ་བ་ནས། ཐ་
ཆུང་ལྗོན་ཕྱུག་འཁོར་བའི་རྗེ། །ཞེས་བྱ་བའི་བར་དུ་ཡིན་ནོ། །འདི་དག་ལ་སོགས་པའི་
སྲིད་པ་ཕོ་མོའི་མིང་འདི་ནི། དོན་ལྡན་དུ་བཏགས་པ་མ་ཡིན་ནོ། །དེ་བས་ན་ངེས་
ཚིག་གི་སྒྲ་ཡིས་གདགས་སོ། །ད་ནི་སྲིང་མོ་དགུ་བསྟན་ཏེ། ལྕམ་མོ་དགུ་ཡི་གཅུང་མོ་
ནི། །གནམ་ཕྱི་གོང་རྒྱལ་ཡིན་པར་སྟོན། །དེ་འོག་གནམ་སྨན་དཀར་མོ་ཡིན། །བྱ་བ་
ནས། དེ་འོག་ལྷ་མོ་དཀར་མོ་ཡིན། །བྱ་བའི་བར་རོ། །མིང་པོ་དགུ་དང་སྲིང་མོ་དགུ་ལ།
དེ་ལྟར་རྣམ་པ་བཅོ་བརྒྱད་དོ། །ཞེས་བྱའོ།།
དེ་ནི་ཕོ་དགུའི་སྲིད་པ་བཤོས། །སྲིད་རྗེ་འབྲང་དཀར་སྤྲུལ་པ་ནི། །འོད་ཀྱི་ལྷ་མོ་
གོང་གྲགས་བཤོས། །ལྕམ་དྲལ་བཅོ་བརྒྱད་བཅོ་བརྒྱད་སྲིད། །ཅེས་བྱ་བ་ནི། སྲིད་པའི་
གཅེན་དང་རྗེ་ཡིན་པས་དང་། སྲིད་པའི་ཆོ་དང་འབྲང་ཡིན་ཏེ། མདོག་དཀར་བས་
སྲིད་རྗེ་འབྲང་དཀར་ཡིན་ནོ། །ཞེས་བསྟན་པ་ཡང་ཡོད་ཀྱིས་ཀྱང་། འདིར་ནི་དེ་ལྟ་མི་



21
མཛོད་ལྷ་འགྲེལ་བཞུགས་སོ།།
ལྟ་སྟེ། དོན་དང་མི་ལྡན་པའི་མིང་འདོད་རྒྱལ་དུ་གྲགས་པའི་སྤྲུལ་ཞེས་བྱ་བ་ནི། སྲིད་
པའི་སྲིད་པ་ཡང་དེ་ལྟར་སྤྲུལ་པ་ཡིན་པས་ན་སྤྲུལ་པའོ། །སྤྲུལ་པ་དང་འདྲ་བའི་སྲིད་
པས་ན་སྤྲུལ་པའོ། །དྲལ་བཅོ་བརྒྱད་ལྕམ་བཅོ་བརྒྱད་ཁམས་གསུམ་བཅུ་དྲུག་དང་
སྲིད་དོ། །དྲལ་བཅོ་བརྒྱད་ལ། དང་མ་དཔྱིད་ཀྱི་རྒྱལ་པོ་དང་། དབྱར་གྱི་རྒྱལ་པོ་དང་།
སྟོན་གྱི་རྒྱལ་པོ་དང་། དགུན་གྱི་རྒྱལ་པོ་དང་། ལྷ་རབ་གཉེན་རུམ་དང་། གཉེན་རབ་
གཏོ་རུམ་དང་། ཀླུ་རབ་གཉེན་རུམ་དང་། མི་རབ་སྲིད་རུམ་རྗེ་དང་། {ཤི་རབ་བརླག་
རུམ་རྗེ་དང་།} མི་རབ་གླག་རུམ་རྗེ་དང་། གནོད་སྦྱིན་གྲང་རུམ་རྗེ་དང་། གདོན་རབ་
བགེགས་རུམ་རྗེ་དང་། ཕྱུག་རབ་གཡང་རུམ་རྗེ་དང་། ཟ་བྱེད་སྲིད་རུམ་རྗེ་དང་།
གསལ་བ་རྡོ་རུམ་རྗེ་དང་། གསལ་བ་འོད་རུམ་རྗེ་དང་། མུ་ལེ་སྲིད་རྗེ་དང་། སྲིད་བུ་
ལོག་པ་ཅན་དང་བཅོ་བརྒྱད་དོ།།
མོ་བཅོ་བརྒྱད་ལ། ནང་གི་གཅེན་མོ་གྲངས་ཀྱི་བྱི་བའི་མགོ་ཅན་བྱི་བའི་ལོ་
དང་། གླང་ལོ་མ་དང་། སྟག་ལོ་མ་དང་། ཡོས་བུའི་ལོ་དང་། འབྲུག་དང་། སྦྲུལ་དང་།
རྟ་དང་། ལུག་དང་། སྤྲེལ་དང་། བྱ་ལོ་དང་། ཁྱི་ལོ་དང་། ཕག་གི་ལོ་ཅན་མ་དང་།
གངས་སྨན་ཕྱུག་མོ་དང་། རྩི་སྨན་གྱི་རྗེ་མོ་དང་། ཆབ་གངས་རིགས་ཀྱི་རྗེ་མོ་དང་།
གཡུང་དྲུང་ཆུ་སིལ་གྱི་རྒྱལ་མོ་དང་། ཁྲི་མང་གི་རྒྱལ་མོ་དང་། སྲིད་ལྕམ་བྱུར་མ་དང་
བཅོ་བརྒྱད་དོ།།
སྲིད་པ་ལྕམ་དྲལ་བཅུ་དྲུག་སྲིད། །ཅེས་བྱ་བ་ནི། ཚ་རབ་ཐོག་རུམ་རྗེ་དང་།
བདུད་རབ་གཉེན་རུམ། སྣང་བའི་འོད་རུམ་དང་། དམུ་རབ་གཉེན་རུམ་དང་། གསལ་
བ་དང་རུམ་དང་། ཟིལ་པ་ཆགས་རུམ་དང་། སྐྱེས་པ་ཤིང་རུམ་རྗེ་དང་། གར་རབ་



22
སངས་རྒྱས་གཡུང་དྲུང་བོན་གྱི་དཔེ་ཚོགས།
རྨང་པོ་རྗེ་དང་བརྒྱད་དོ། །ལྕམ་མོ་བརྒྱད་ལ། ཚེམ་ཟ་ཕྱུག་མོ་དང་། བདུད་ཟ་གཉེན་
མོ་དང་། སྣང་བའི་འོད་རུམ་ལྕམ་དང་། དམུ་ཟ་ངང་འཕྲང་དང་། གསལ་བའི་སྒྲོན་
མ་དང་། ལྕམ་ཟིལ་ཕྱུག་མོ་དང་། ཤིང་གི་ལྷ་མོ་དང་། གསལ་ཁྱུང་ལྕམ་དང་བརྒྱད་དེ་
བཅུ་དྲུག་གོ།
ཕྱུ་ལས་ལྕམ་དྲལ་བརྒྱད་དུ་བལྟམས། །ཞེས་བྱ་བ་ནི། ཕྲུ་སངས་པོ་དང་། ཕྲུ་རྒྱལ་
པོ་དང་། ཕྱྭ་སང་སང་དང་། ཕྱུ་བུ་གཡང་དཀར་དང་། ཕྲུ་ལྕམ་དབྱིག་དོག་དང་། བྱཱ་
ལྕམ་སམ་ཟ་དང་། ཕྲུ་ལྕམ་རྒྱལ་མོ་དང་། ཕྱུ་ལྕམ་དཀར་མོ་དང་བརྒྱད་དོ།།
སྲིད་པ་ལྕམ་དྲལ་བཅུ་གཉིས་འཁྲུངས། །ཞེས་བྱ་བ་ནི། ལྷ་རྒྱུང་རྒྱ་དཀར་པོ་
དང་། ཕོ་ལྷ་དཀར་པོ་དང་། དར་མ་སྔོན་པོ་དང་། གདག་ལྷ་ཁྲི་ཞུར་དང་། སྲིབ་ལྷ་
འཕེན་དང་། རྐེའུ་ཐུང་རྒྱལ་བ་དང་དྲལ་པོ་དྲུག་གོ །མ་ལྷ་མགོན་བཙུན་དང་། ལྕམ་
བཙུན་ཡུལ་མི་དང་། བཙུན་མོ་རྨ་ལོ་དང་། བཙུན་ལྕམ་ཕྱུག་མོ་དང་། སྨན་བཙུན་
དཀར་མོ་དང་། སྨན་གྱི་རྒྱལ་མོ་དང་དྲུག་གོ།
ལྕམ་དྲལ་བཞི་གཉིས་བརྒྱད་དུ་བལྟམས། །ཞེས་བྱ་བ་ནི། དྲལ་བཞི་ལ། མུ་ཆོ་
ལྡེམ་དྲུག་དང་། སྲིད་བོན་ཕྱིང་རུམ་དང་། གཤེན་ཁྲི་འོད་གསལ་བ་དང་། གནམ་ཁྲོ་
གཤེན་རྒྱལ་དང་བཞིའོ། །དེའི་ལྕམ་བཞི་ལ། ལྷ་མོ་མདངས་ལྡན་མ་དང་། འོད་འཕྲོ་མ་
དང་། འོད་རྒྱས་མ་དང་། རྒྱལ་མོ་གསེར་ལོ་སྤྱོད་དང་སྲིད་དོ།།
ལྕམ་དྲལ་བཞི་བཞི་བརྒྱད་དུ་བལྟམས། །ཞེས་བྱ་བ་ནི། དྲལ་པོ་བཞི་ལ། གཡུང་
དྲུང་སྟག་ག་ཆུང་དང་། གཟིག་ག་ཆུང་དང༌། རིག་ཁྱེའུ་ཆུང་དང༌། སྐྱེས་བུ་ཅུང་
བཙན་དང་བཞིའོ། །ལྕམ་བཞི་ལ། ཆུ་སིལ་རྒན་མོ་དང་། དྲོད་ཀྱི་རྒྱལ་མོ་དང་། གྲང་



མཛོད་ལྷ་འགྲེལ་བཞུགས་སོ།།
23
བསིལ་བྱེད་མ་དང་། ཟ་བྱེད་སྲི་འདུལ་མ་དང་བཞིའོ།།
ལྕམ་ལྔ་དྲལ་ལྔ་བཅུ་རུ་བལྟམས། །ཞེས་བྱ་བ་ནི། དྲལ་པོ་ལྔ་ལ། ཡི་གེ་པ་འཕྲུལ་
བྱེད་ཆེན་པོ་དང་། བཟོ་ལྷ་འཕྲུལ་སྣ་ཚོགས་པ་དང་། དུག་སེལ་སྨན་གྱི་འཕྲུལ་དང་།
སྒྱུར་ཅིས་རྩིས་ཀྱི་འཕྲུལ་དང་། སྒྱུ་མཁན་སྤྲུལ་པ་དང་ལྔའོ། །ལྕམ་མོ་ལྔ་ལ། ལྷ་མོ་ཡིད་
འོང་མ་དང་། སྨྲ་མཁན་ལྷ་ཡི་རྒྱལ་མོ་དང་། དག་བྱེད་ཁྲུས་ཀྱི་རྒྱལ་མོ་དང་། གསོ་བྱེད་
སྨན་གྱི་རྒྱལ་མོ་དང་། ལྷ་མོ་སྒྱུ་འཕྲུལ་དང་ལྔའོ།།
ལྕམ་དྲལ་བཅུ་གཅིག་བལྟམས་པ་ཡིན། །ཞེས་བྱ་བ་ནི། ས་ཡི་ལྷ་འོད་དེ་
དང༌། འོད་འཆང་དང་། འོད་ལས་སྤྲུལ་པ་དང་། འབྱུང་བའི་གཏེར་གྱི་ལྷ་ལྔ་དང་།
ལྕམ་སྤྲུལ་པའི་ལྷ་མོ་གཡུ་འབྲང་གི་སྲུང་མ་གསུམ་མོ། །སྲིད་པ་ལྕམ་དྲལ་བཅོ་ལྔ་
བལྟམས། །ཞེས་བྱ་བ་ནི། སྲིད་ལྕམ་བདུན་ལ། གཡང་གི་ལྷ་མོ་བཞི་དང་། སྐུ་བྱེད་གྱི་
ཚེ་འབྲོག་མ་གསུམ་མོ། །དྲལ་བརྒྱད་ལ། ཕྱུའི་འགུག་བྱེད་བཞི་དང་། ཚེ་བདག་བཞི་
སྟེ། དེ་ནི་ཕོ་དགུའི་རྒྱུད་དོ།།
ད་ནི་མོ་དགུའི་རྒྱུད་བསྟན་པར་བྱ་སྟེ། དགུ་གསུམ་ཉི་ཤུ་རྩ་བདུན་བྱུང་། ཞེས་
བྱ་བ་ནི། དབལ་མོ་དགུ་དང་། གྱད་མོ་དགུ་དང་། སྨན་གྱི་ལྷ་མོ་དགུ་དང་། སྨན་གྱི་
སྐྱེས་བུ་དང་། རྩིས་པའི་ལྷ་མོ་དགུ་སྟེ། ཉི་ཤུ་རྩ་བདུན་བྱུང་ངོ་། །དེ་ལ་སྨན་གྱི་ལྷ་མོ་
དགུ་ནི། བདུད་རྩི་ཆུ་མིག་འགོ་དགུའི་བདག་མོར་ཤེས་ནས། སྨན་དང་བདུད་རྩིའི་དྲི་
ལ་གསོལ་ཞིང་དག་པའི་ཁྲུས་ལ་དགྱེས་སོ། །སྨན་གྱི་སྐྱེས་བུ་ནི། གངས་རི་གཉེན་པོའི་
རྩེ་ནས་དྲང་སྲོང་གཙང་མའི་རིགས་དང་མོར་སྟེ། གཡུ་འབྲང་ལ་རྟག་ཏུ་དགྱེས་
སོ། །རྩིའི་ལྷ་མོ་ནི་ཤིང་དང་རྩི་ལ་གནས་ན་སྨན་གྱི་མཐུས་སེམས་ཅན་གྱི་ནད་སེལ་



24
སངས་རྒྱས་གཡུང་དྲུང་བོན་གྱི་དཔེ་ཚོགས།
ལོ།།
འོད་ཀྱི་ལྷ་སྲས་ལྕམ་དྲལ་བཞི། །ཞེས་བྱ་བ་ནི། འོད་ཀྱི་ལྷ་དཀར་པོ་དང་། ལྷ་
སྲས་རྒྱལ་བ་དང་། འོད་ཀྱི་ལྷ་མོ་མདངས་ལྡན་མ་དང་། འོད་ཀྱི་ལྷ་མོ་རབ་ཏུ་ཚིམ་
བྱེད་མ་དང་བཞིའོ། །ཡོག་བདག་ལྕམ་དྲལ་དགུ་རུ་བལྟམས། ཞེས་བྱ་བ་ལ། ཁྲིན་ཡོག་
དང་། གཉེར་ཡོག་དང་། དབལ་ཡོག་དང་། མཚམས་ཡོག་དང་། བདུད་ཡོག་དང་།
དམུ་ཡོག་དང་། རྒྱལ་ཡོག་དང་། ལྡང་ཡོག་དང་། མ་ཡོག་དང་དགུ་རུ་བལྟམ་མོ།།
མི་རིགས་ལྕམ་དྲལ་བརྒྱད། །ཅེས་བྱ་བ་ནི། སྟོང་༼ལྡང༽དང་སུམ་པ་དང་།
འ་ཞ་དང་། དབྲ་ཞང་ཞུང་། རྒྱལ་རྟང་རྗེ་རྣམས་མིང་དང་སྲིང་དུ་སྲིད་པ་ཡིན་ནོ།།
ཆུ་གནས་མིང་སྲིང་བཅུ་དྲུག་སྲིད། །ཅེས་བྱ་ནི། མིང་པོ་བརྒྱད་ལ་ཀླུའི་རྒྱལ་པོ་
བརྒྱད་དོ། །ལྕམ་མོ་བརྒྱད་ལ་དེའི་གཅུང་མོ་མཚོ་སྨན་བརྒྱད་ཡིན་ཟེར་བ་དག་ཀྱང་
ཡོད་དོ། །ཡང་ཀླུ་བྲུག་༼ཕྲུག༽ཟུར་ཕུད་ཅན་མིང་སྲིང་བརྒྱད་གཉིས་ཡིན་ནོ།།
བྱེད་པའི་སྐྱེས་བུ་བཅུ་གཉིས་སྲིད། །ཅེས་བྱ་བ་ནི། ཀ་ཏ་དང་།
དང་། ལྭ་བ་ཅན་དང་། རྫོགས་བྱེད་དང་། གཅེར་བུ་དང་། ལྡེ་ལྡན་དང་། བདེན་པ་
དང་། ཡོན་དག་རྫོགས་དང་། རྫོགས་ལྡན་དང་། ངོ་མཚར་སྟོན་དང་། གཞན་གྱི་མི་
ཐུབ་པ་དང་། གཞོན་ནུ་དང་བཅུ་གཉིས་ཏེ། དེ་དག་ཀྱང་བདག་དང་། སྲོག་དང་། འགྲོ་
བ་དང་། གསོ་བ་དང་། སྐྱེས་བུ་དང་། གང་ཟག་དང་། ཤེད་ཅན་དང་། ཤེད་ལས་སྐྱེས་
དང་། བྱེད་པ་པོའི་ཚོར་བ་པོ་དང་། ཤེས་པོ་བ་དང་། ཐོང་པོ་བ་ཞེས་བྱ་བར་ཡང་དག་
པར་མི་འགྱུར་མི་འཕོ་བའོ། །ཞེས་ཟེར་རོ།།
དབལ་ནི་ལྕམ་དྲལ་བཅུ་དྲུག་སྲིད། །ཅེས་བྱ་བ་ནི། དབལ་སོ་བརྒྱད་ལ་དབལ་
རྨི་ཕམ་པ་



མཛོད་ལྷ་འགྲེལ་བཞུགས་སོ།།
25
སོ་རྣོན་པོ་དང་། དབལ་སྒྲ་ལས་རྒྱལ་བ་དང་། དབལ་དྲི་འདུལ་བ་དང་། དབལ་དགོད་
འདུལ་ཆེན་པོ། དྲག་པོ་ཛོ་དབལ་དང་། མེ་དབལ་ཀུན་སྲེག་དང་། ཆུ་དབལ་རྦ་དྲག་
དང་། དྲག་པོ་བདུད་འདུལ་གྱི་དབལ་དང་བརྒྱད་དོ།།
དབལ་མོ་བརྒྱད་ལ་དབལ་སོ་ཡ་མ་དང་། དབལ་རྒོད་འཕུར་བ་དང་། སྒྲ་བླའི་
རྒྱལ་མོ་དང་སྨན་བླ་དང་འདུལ་དང་། རྟོག་པོས་བདུད་འདུལ་མ་དང་། དབལ་གྱི་
ཀུན་གཅོད་མ་དང་། དབལ་དྲི་འདུལ་དང་། ཁྱབ་བྱེད་དབལ་གྱི་རྒྱལ་མོ་སྤྲུལ་པ་སྟོང་
དང་ལྡན་མ་དང་བརྒྱད་དོ།།
ལྕམ་དགུ་དྲལ་དགུ་བཅོ་བརྒྱད་བལྟམས། །ཞེས་བྱ་བ་ནི། དམུ་ངང་འབྲང་
དང་། རྟེན་འབྲང་དང་། དམུ་ཐུམ་ཐུམ་བཙན་པ་དང་། ཙེ་དམུ་ཀུན་འདུལ་[དང་། ཚེ་
འབྲང་དམུ་སྲས་དང་། སྟོང་འདུལ་ཕྱུག་པོ་དང་། དམུ་རྒྱལ་སྤྱི་རྗེ་དང་། དམུ་བུ་ལྗོན་
པ་ཚ་དང་། དམུ་འཕེལ་བ་དང་དགུའོ། །ཐུ་མོ་དང་། རྒྱུད་ཕྱུག་རྒྱལ་མོ་དང་། སྐྱེད་པའི་
ཕྱ་མཁན་མ་དང་། ཚེའི་རྒྱལ་མོ་དང་། གཡང་གི་བདག་མོ་དང་། པྲ་མ་ན་དང་། དམུ་
མོ་ཐང་རྒྱལ་མོ་དང་། ལྕག་རིས་མ་དམུའི་བཙུན་མོ་དང་། ཕྱོགས་མཚམས་ཀྱི་དབང་
མོ་ཆེ་དང་དགུ་སྲིད་དོ།།
སྲིན་བུ་བྲང་ང་མིང་སྲིང་གཉིས། །ཞེས་བྱ་བ་ནི། སྲིན་བུ་བྲང་ང་དང་། སྲིན་
ལྕམ་བྱུར་མ་སྲིད་དོ། །དེ་ནི་མོ་དགུའི་སྲིད་པ་ལགས་སོ། །ཞོར་ལས་བྱུང་པ། ཅི་ཕོ་
དགུ་དང་མོ་དགུ་ལས་སྲིད་སྲིད་པ་ལ་སོགས་པའི་སྲིད་པ་འདི་དེང་ནས་སུ་རབ་
རབས༽སུ་གྲུབ་པ་ཅིག་ཡིན་ནོ། །འོན་ཏེ་གཞན་གྱི་དབང་དུ་བྱས་ནས་བསྟན་པ་
ཡིན་ཞེ་ན། འདིར་རབ་ཏུ་གྲུབ་པ་མ་ཡིན་ཏེ། གཞན་དག་གི་འགྲོ་བ་ཕལ་ཆེར་འགྲོ་བ་



16
སངས་རྒྱས་གཡུང་དྲུང་བོན་གྱི་དཔེ་ཚོགས།
དེ་ལ་དགའ་བ་དེ་དག་གི་དབང་དུ་བྱས་ནས་བསྟན་ནོ། །རབ་ཏུ་གྲུབ་པའི་དབང་དུ་
བྱས་ནས་ནི། སྤྱི་མཐུན་གྱི་ལས་ཞེས་བྱས་ཏེ། དེ་དག་གིས་བྱས་པ་མ་ཡིན་ནོ། །དེ་
ན་ཁ་ཅིག་ཆད་པར་ལྟ་བ་དག འདིར་ཤི་ན་ནི། ཕྱིས་སྐྱེ་བ་ལེན་པ་མེད་དེ་ཞེས་ལྟ་བ་
དག་ལ། སྔར་སྐྱེས་པ་ཡང་ལས་ཀྱི་དབང་གིས་ཕ་དང་མའི་སྐྱེ་མཆེད་ལས་འདི་རང་
ལྟར་སྤྲུལ་ཏེ། ཁ་ཅིག་ནི་མ་རབས་སུ་སྲིད། ཁ་ཅིག་ནི་ཡ་རབས་སྲིད་དོ། །གང་དགེ་བ་
ལ་གོམས་པ་དང་སྡིག་པ་ལ་གོམས་པའི་འབྲས་བུ་དེ་བཞིན་དུ་སྲིད་པ་ཡང་དག་པར་
ན་བྱེད་པ་མེད་དེ། བྱས་པ་ལྟར་སྣང་བ་ནི་བྱེད་པས་བྱས་པའི་སྲིད་པ་ཞེས་བྱའོ། །ཅི་
སྲིད་པ་སྔོན་ཀ་ལོག་ལས་ཀྱང་། ཀླུ་དང་དམུ་ལ་སོགས་པ་བསྟན་ན། དེ་བཞིན་ཕྱིན་ཀ་
ལོག་ཡིན་ནོ་ཞེ་ན། དེ་ལྟར་མ་ཡིན་ནོ། །འོ་ན་ཅི་ཞེ་ན། གང་གོང་མ་འདུལ་བ་དེ་དག་
ནི་ངང་གིས་དགེ་དང་ལྡན་པ་གང་འོག་མ་འདུལ་བ་དང་། སྐྱེ་བ་བསམ་གྱིས་མི་ཁྱབ་
པའི་མཐུ་དང་ལྡན་པ་ཤ་སྟག་སྟེ། དེ་བས་ན་ཕྱིན་ཀ་ལོག་ཅེས་མི་བྱ་སྟེ། སྔོན་ཀ་ལོག་
ཅེས་བྱ་བར་རིག་པར་བྱའོ། །ཡང་ན་སྲིད་པ་འདི་ལྟ་བུ་དག་ལ་དགའ་བ་དང་། འདི་
ལྟ་བུས་འདུལ་བའི་ཕྱིར། སྟོན་པས་དོན་ཟབ་མོའི་དགོངས་པ་དང་སྦྱར་ནས་བསྟན་
པར་ཟད་དོ།།
ད་ནི་དོན་གཉིས་པ་སྲིད་པ་ཕྱིན་ཀ་ལོག་གི་སྲིད་པ་བསྟན་ཏེ། དེ་བས་ན། མེད་
ཁམས་སྟོང་པའི་རྒྱལ་པོ་དང་། །མུན་ནག་འཐིབ་པའི་བཙུན་མོ་བཤོས། །ལྷ་སྲིན་མིང་
སྲིང་བཅུ་དྲུག་བྱུང་། །ཞེས་བྱ་བ་ནི། མེད་ཁམས་སྟོང་པའི་རྒྱལ་པོ་ནི་ལས་སྡིག་པའོ། །དེ་
ཡང་དོན་དུ་ཞེ་སྡང་ངོ༌། །མུན་ནག་འཐིབས་ཀྱི་བཙུན་མོ་ནི་དེའི་གཞི་སྟེ། དོན་དུ་ནི་
འདོད་ཆགས་དང་གཏི་མུག་གོ །དེའི་རྒྱུས་ཏེ་སྲིད་པ་ཕྱིན་ཀ་ལོག་སྟེ་འཇིག་རྟེན་ཀུན་



མཛོད་ལྷ་འགྲེལ་བཞུགས་སོ།།
17
རྒྱུ་བའི་ཡི་དྭགས། སྲིད་པས་གནོད་པར་སྐོས་པའི་ལས་ཅན་ནོ། །བཅུ་དྲུག་གང་ཞེ་ན།
གཅན་ནི་ཤི་རབས་རླག་རུམ་རྗེ། །བྱ་བ་ནས། སྲིང་ཟ་མོ་བུ་ཐུང་བརྒྱད། །གནོད་སྦྱིན་
མིང་སྲིང་བཅུ་དྲུག་སྲིད། །བྱ་བའི་བར་དུ་སྟེ་གནོད་པར་སྦྱོར་བ་ལ་བརྩོན་ཞིང་། མགུ་
ནས་ཚིམ་སྟེ་ཡིད་དང་མཐུན་ན་འཇིག་རྟེན་གྱི་ཚེ་ལ་སོགས་པ་སྟེར་བའི་གནོད་སྦྱིན་
ནོ།།
ཤེས་རབ་གློག་རུམ་{ཤི་རབ་བརླག་རུམ་སྤྲུལ་པ་ནི། །རྫུ་འཕྲུལ་ཐང་ཐང་བརླ་
མར་བཤོས། །གཤིན་རྗེ་མིང་སྲིང་བཅུ་དྲུག་བྱུང་། །ཞེས་བྱ་བ་ལ། གཤིན་གྱི་ཚེ་འཆང་
པས་ནི་གཤིན་རྗེ་སྟེ། མིང་པོ་བརྒྱད་ལ། གཤིན་རྗེ་དམིགས་པ་དང་། གཤིན་རྗེ་ཕྱུ་
སངས་དང་། གཤིན་རྗེ་དར་མངར་རྩ་དང་གསུམ་ནི་དགེ་བའི་དོན་སྟོན་པ། གཞན་
འདུལ་བའི་སྤྲུལ་པའོ། །གཤིན་རྗེ་གསལ་ཤིང་དང་། ཁྲམ་ཤིང་དང་། དམར་པོ་སྲོག་
ལ་རྔམ་དང་། རལ་པ་དགུ་པ་དང་། བདུད་ལེན་དང་ལྔ་ནི། སྡིག་སྤྱོད་པའོ། །སྲིང་མོ་
བརྒྱད་ལ། ཁ་འབར་མ་དང་། སྤོར་བྱེད་མ་དང་། ལྕེ་འབར་མ་གསུམ་ནི་དགེ་བའི་ཆ་
འཛིན་ཏེ་སྤྲུལ་པའོ། །དུག་ཧྲུལ་མ། གློག་སྒྱུ་མ། ཕྲ་མ་མཁན། སྦྱོད་གཏོང་མ། ལས་
མཁན་མ་དང་བརྒྱད་དོ། །དེ་ལྔ་ནི་སྡིག་པའི་ཆ་འཛིན་པའོ། །དེ་ལས་སྲིད་དོ།།
དམུ་བདུད་མིང་སྲིང་དྲུག་ཏུ་བྱུང་། །ཞེས་བྱ་བ་ནི། དམུ་བདུད་རོལ་པོ་དང་།
ཤོར་བ་གཞོན་ནུ་དང་། ཡག་བ་རྐྱ་གཅིག་དང་། དམུ་ལྕམ་ཕྲ་མ་དང་། བདུད་མོ་གློག་
མ་སྲིན་དང་། དལ་གྱི་བདག་མོ་དང་དྲུག་གོ།
གདོན་བགེགས་མིང་སྲིང་ཉི་ཤུ་བདུན། །ཞེས་བྱ་བ་ནི། མིང་པོ་བཅུ་བཞི་ལ།
ཕྱོགས་མཚམས་ཀྱི་གདོན་ཆེན་པོ་བརྒྱད་དང་། ཚངས་པའི་ཐེའུ་རང་དང་། ས་ཐེའུ་



༡
སངས་རྒྱས་གཡུང་དྲུང་བོན་གྱི་དཔེ་ཚོགས།
ནག་པོ་དང་། གྲིབ་གནོན་དང་། སྒྲུབ་པོ་དང་། ཡུལ་གནོན་དང་། ཕུང་འདྲེ་དང་བཅུ་
བཞིའོ། སྲིང་མོ་བཅུ་གསུམ་ལ། འབྲོག་སྲིན་དང་། རྐོང་སྲིན་དང་། ཆུ་སྲིན་དང་།
བམ་སྲིན་དང་། སྟག་སྲིན་དང་། དེ་མོ་དང་། མ་གདོན་དང་། མ་ཡམ་དང་། གོལ་མ་
དང་། ཚོགས་ཀྱི་རྗེ་མོ་དང་། ལྟེ་རྫོང་མ་དང་། ཁ་འབར་རྐྱང་སྒྲ་མ་དང་། གླིང་བཞི་
རབ་འབྱམས་མ་དང་བཅུ་གསུམ་མོ། །དེ་ལས་སྲིད་དོ།།
ལྕམ་དྲལ་དྲུག་ཏུ་བལྟམས་པ་ཡིན། །ཞེས་བྱ་བ་ནི། མིང་སྲིང་དྲུག་ལ། རྒྱལ་
རིགས་དང་། བྲམ་ཟེའི་རིགས་དང་། རྗེ་རིགས་དང་། རྨང་རིགས་དང་། གདོལ་པའི་
རིགས་དང་། ཀླུ་མི་མགོན་དཀར་པོ་དཀར་མོའི་རིགས་དང་དྲུག་ཏུ་སྲིད་དོ། །དེ་ལས་
སྲིད་དོ།།
གནོད་སྦྱིན་མིང་སྲིང་བཅུ་དྲུག་བལྟམས། །ཞེས་བྱ་བ་ནི། མིང་པོ་བརྒྱད་
ལ། ལེགས་ལྡན་ནག་པོ་དང་། ནག་པོ་ཆེན་པོ་དང་། སྤྱི་བདུད་དང་། རྗེ་བདུད་དང་།
གནམ་བདུད་དང་། ས་བདུད་དང་། བཙན་བདུད་དང་། སྲོག་བདག་བདུད་དོ། །སྲིང་
མོ་བརྒྱད་ལ། ནག་མོ་ཆེན་མོ་དང་། ནག་མོ་མིག་དགུ་མ་དང་། སྨུག་ནག་བདུད་ལེན་
མ་དང་། མུ་ཙ་མེ་སྲོག་ལ་རྔམ་དང་། གདུག་མོ་རལ་ནག་མ་དང་། དུག་མོ་ནག་མོ་
དང་། འོག་འབྱམས་ལ་དང་། རབ་ཏུ་རྐམ་དང་བརྒྱད་དོ།།
སྲིན་བུ་ལྔ་བརྒྱ་བྱུང་བ་ཡིན། །ཞེས་བྱ་བ་ནི། སྲིན་རྐྱ་རིང་ཕྲག་མིག་ལ་སོགས་
པ། རྫུ་འཕྲུལ་ཆུང་བ་བརྒྱུ། ནག་པོ་ཡོར་ཁ་ལ་སོགས་པ། གསོད་ལ་དགའ་བ་བརྒྱ།
ཡག་ཤ་སེ་ཏ་ལ་སོགས་པ། རང་བཞིན་གྱི་གསོད་ལ་དགའ་བ། འགྲོ་བ་དང་བྱུར་ལ་ཟ་
བ་བརྒྱ། རག་གཏུམ་མོ་ལ་སོགས་པ། མི་མ་ཟ་བ་བརྒྱུ། འགྲེང་རིང་ལྡེ་བོ་ཆེ་ལ་སོགས་



མཛོད་ལྷ་འགྲེལ་བཞུགས་སོ།།
29
པ། ཡི་དྭགས་ཕལ་དང་འགྲོ་བ་བརྒྱ་བྱུང་ངོ་།
དྲི་ཟ་ཕོ་མོ་དྲུག་ཏུ་བྱུང་། །ཞེས་བྱ་བ་ནི། དྲི་ཚོར་བ་ཐག་ཉེ་ལ་ཟ་བ་ནམ་བུ་
དུན་དང་། ཡིད་བཞིན་གྱི་ཞིམ་པ་ལས་ཟ་བ་ཟུར་ཕུད་ཅན་དང་། དྲི་མི་ཞིམ་པ་ལས་
ཟ་བར་ཕལ་ཆེ་ལོག་པར་སྣང་དང་། དྲི་ཟ་མོ་ཁྱབ་མ་དང་། དྲི་ཟ་མོ་སྣོམ་བྱེད་མ་དང་།
དྲི་ཟ་མོ་ལེགས་སྦྱོར་མ་དང་དྲུག་གོ།
སྲི་དགུ་གཅན་བཞི་བཅུ་གསུམ་སྲིད་དོ། །ཞེས་བྱ་བ་ལས། ཕོ་སྲི་དང་། མོ་སྲི་
དང་། ཆུང་སྲི་དང་། གོད་སྲི་དང་། དགྲ་སྲི་དང་ལྔ། དུར་སྲི་དང་། བྱུར་སྲི་དང་། ཕུང་
སྲི་དང་། སྒོ་སྲི་དང་དགུའོ། །གཅན་མ་འབྲང་དཀར་དང་། གཅན་སྣ་འདྲེ་དང་།
གཅན་ཞལ་འབྱེད་དང་། གཅན་རྒྱལ་ཆུང་བྱེད་དང་བཅུ་གསུམ་མོ།།
ལྟས་ངན་མིང་སྲིང་དགུ་རུ་སྲིད། །ཅེས་བྱ་བ་ནི། མིང་པོ་ལྔ་ལ། མིང་༼མི༽
སྲིད་སྲིད་པའི་ལྟས་ངན་དང་། སྲིད་པ་ལོག་པའི་ལྟས་ངན་དང་། ཐན་ངན་སྐྱོལ་བའི་
ལྟས་ངན་དང་། དྲག་པོའི་རྩོད་གཏོང་གི་ལྟས་ངན་དང་། འབྱུང་བ་གཡོས་པའི་ལྟས་
ངན་དང་ལྔའོ། །སྲིང་མོ་བཞི་ལ། ངོ་ཚ་ཁྲེལ་ཤོར་གྱི་ལྟས་ངན་དང་། ཕུང་ས་སྣ་འདྲེན་
གྱི་ལྟས་ངན་དང་། ཆུད་ཀྱི་ཐན་ངན་གྱི་ལྟས་ངན་དང་། མ་ཡམས་སྣ་འདྲེན་གྱི་ལྟས་
ངན་དང་བཞིའོ།།
ལྷ་བདུད་མིང་སྲིང་ལྔ་རུ་སྲིད་དོ། །ཞེས་བྱ་བ་ལ། ཕོ་ལྷའི་བདུད་དཀར་སྟེ་
ཡམས་པ་དང་། དགྲ་བླའི་བདུད་ལྟོང་དམར་སྲིད་བདུད་དང་། སྲོག་ལྷའི་བདུད་
གྱུར་བུ་བདུད་ལེན་དང་། ཡུལ་བདུད་ཕུ་གདོན་མགོ་སྐུ་དང་། མ་ལྷའི་བདུད་
འབྱམས་བུ་རྐུན་མ་དང་ལྔའོ།།
པ་མོ་རེ་



30
སངས་རྒྱས་གཡུང་དྲུང་བོན་གྱི་དཔེ་ཚོགས།
ཡུལ་གདོན་མིང་སྲིང་དགུ་རུ་སྲིད། །ཅེས་བྱ་བ་ནི། ཡུལ་གདོན་ནག་པོ་དང་།
ཡུལ་འདྲེ་ཕུང་འགོང་དང་། ཡུལ་བདག་བདུད་ལེན་དང་། ཡུལ་གདོན་ཕུང་ལེན་
དང་། ཡུལ་གདོན་སྣ་དམར་དང་། ཡུལ་འདྲེ་མོ་སྣ་ལེན་མ་དང་། ཡུལ་འདྲེ་མོ་ཀུན་ཏུ་
རྒྱུག་དང་། ཡུལ་འདྲེ་མོ་བགག་༼སྒབ༽གཅོད་མ་དང་། ཡུལ་འདྲེ་མོ་ཀུན་དང་ལྡང་
བྱ་བ་དང་དགུའོ།།
ས་བདག་མིང་སྲིང་དགུ་རུ་སྲིད། །ཅེས་བྱ་བ་ནི། ས་བདག་ཙང་ཙང་འཁོར་བ་
དང་། གསང་བ་ལག་པོ་ཆེ་དང་། ས་བདག་ཀུན་གང་དང་། ས་བདག་ལྟོ་ཕྱེ་ཆེན་པོ་
དང་། ཕག་ཆེན་པོ་དང་། ནག་པོ་ཆེན་པོ་དང་། ས་བདག་སྤྲུལ་པའི་མགོ་དང་། ས་ཡི་
ལྷ་མོ་རྟེན་མ་དང་། ས་བྱི་ལམ་འཕར་མ་དགུའོ།།
ལྕམ་དྲལ་ལྔ་རུ་བལྟམས་པ་ཡིན། །ཞེས་བྱ་བ་ནི། ས་སྲིན་གདུག་པ་དང་། ས་
སྲིན་མོ་ཁྲ་མོ་དང་། ས་སྲིན་མོ་ག་ཀུམ་དང་། དགེ་བསྙེན་མོ་ཚུར་ཤར་མ་དང་། བུ་མོ་
དང་ལྔའོ།།
ཐེའུ་རང་སྤུན་དགུ་བྱུང་བ་ཡིན། །ཞེས་བྱ་བ་ནི། གནམ་ཐེའུ་དང་། ས་ཐེའུ་
དང་། བར་ཐེའུ་དང་། ཤུགས་འགོང་དང་། ཕོང་འགོང་དང་། ལྟོག་འགོང་དང་།
བཙན་འགོང་དང་། བྱུར་འགོང་དང་། རྒྱལ་འགོང་དང་དགུའོ།།
བྱུར་དང་མི་ཁ་མིང་སྲིང་ལྔ། །ཞེས་བྱ་བ་ནི། བྱུར་བདག་བདག་པོ་དང་། བྱུར་
བདག་བཙུན་མོ་དང་། བྱུར་བདག་ནག་པོ་དང་། མི་ཁ་ཕུང་བྱེད་དང་། བྱ་མཆུ་རྣོན་མོ་
དང་ལྔའོ།།
ད་ནི་དོན་གསུམ་པ་རྒྱུ་མཐུན་གྱི་སྲིད་པ་བསྟན་ཏེ། རྒྱུ་མཐུན་འབྱུང་བའི་སྲིད་



མཛོད་ལྷ་འགྲེལ་བཞུགས་སོ།།
1
པ་ནི། །ཞེས་བྱ་བ་ལ། རྒྱུ་ལས་འབྲས་བུ་ཅི་བཞིན་པ་སྐྱེ་བ་ནི། རྒྱུ་མཐུན་པའོ། །རྒྱུ་
ལས་མི་འབྱུང་བ་མེད་པས་འབྱུང་བའོ། །སྲིད་པ་ཡིན་པས་སྲིད་པའོ། །ནི་ཞེས་བྱ་བ་
ནི་དཀར་བའི་དོན་ནོ། །རྒྱུ་བཞི་རྐྱེན་དང་ལྔ་ལས་འབྱུང་། །གཅིག་མ་ཚང་ན་འབྱུང་
བ་མེད། །བྱེད་པའི་རྒྱུ་དང་། ལྷན་ཅིག་འབྱུང་བའི་རྒྱུ་དང་། བསྐལ་པ་མཉམ་པའི་
རྒྱུ་དང་། བསྐྱེད་པའི་རྒྱུ་དང་བཞིའོ། །འབྲེལ་བར་བསྐྱེད་པའི་རྐྱེན་དང་ལྔའོ། །དེ་ལ་
བྱེད་པའི་རྒྱུ་ཞེས་བྱ་བ་ནི། བསྐྱེད་པ་བྱེད་པས་ཏེ། འབྱུང་བའི་ལས་ཀྱི་བདག་ཉིད་
དོ། །ལྷན་ཅིག་འབྱུང་བའི་རྒྱུ་ནི། དེ་དང་དེ་ལྷན་ཅིག་འབྱུང་བ་སྟེ། ཀུན་གཞི་དང་
བག་ཆགས་སོ། །བསྐལ་པ་མཉམ་པའི་རྒྱུ་ནི་འདྲ་བ་སྟེ། རིས་མཐུན་པའོ། །བསྐྱེད་
པའི་རྒྱུ་ནི་དེ་མེད་ན་དེ་མི་འབྱུང་བ་སྟེ་ས་བོན་ནོ། །རྒྱུ་དེ་རྣམས་ལ་འདུས་བྱས་ཀྱི་
བོན་ཐམས་ཅད་སྐྱེའོ། །དེ་ལ་མིག་གི་དབང་པོ་ལྟ་བུ་གཅིག་ལ། རྒྱུ་བཞི་ཅི་ལྟར་
བསྐྱེད་ཅེས་དང་། བསྐྱེད་པའི་རྒྱུ་ཀུན་གཞིའི་བག་ཆགས་བསྐྱེད་དོ། །བྱེད་པའི་
རྒྱུས་མིག་གི་དབང་པོ་བསྐྱེད་པར་བྱ་སྟེ། བག་ཆགས་སྨིན་པར་བྱས་སོ། །ལྷན་ཅིག་
འབྱུང་བའི་རྒྱུས་དེས་དེའི་རྐྱེན་གྱི་རྣམ་པར་ཤེས་པ་སྐྱེ་བ་དང་། དེའི་བག་ཆགས་ཀྱིས་
ཕྱི་མ་བསྐྱེད་ནུས་པའོ། །བསྐལ་པ་མཉམ་པའི་རྒྱུ་ནི་ཡུལ་གཟུགས་གཅོད་པར་བྱེད་
པའི་རིས་མཐུན་ཕྱི་མའོ། །ཡང་ན་བྱེད་པའི་རྒྱུ་སྐྱེད་པར་བྱེད་པ་སྟེ། ཡུལ་ལོ། །ལྷན་
ཅིག་འབྱུང་བའི་ཡུལ་ནི་སེམས་ལས་འབྱུང་བའོ། །བསྐལ་པ་མཉམ་པའི་རྒྱུ་ནི་
སེམས་ནང་མཐུན་པའོ། །བསྐྱེད་པའི་རྒྱུ་ནི་བག་ཆགས་ཏེ་ས་བོན་ནོ། །ཡང་ན་རྒྱུ་
བཞི་ལ། གཞི་ཡི་རྒྱུ་དང་། བསྐྱེད་པའི་རྒྱུ་དང༌། སྨིན་པའི་རྒྱུ་དང་། འབྱུང་བའི་རྒྱུ་
དང་བཞིའོ། །དེ་ལ་གཞིའི་རྒྱུ་ནི་གནས་སོ། །བསྐྱེད་པའི་རྒྱུ་ནི་གྲོགས་སོ། །སྨིན་པའི་



32
སངས་རྒྱས་གཡུང་དྲུང་བོན་གྱི་དཔེ་ཚོགས།
རྒྱུ་ནི་རྟག་༼བརྟན༽པར་བྱེད་པའོ། །འབྱུང་བའི་རྒྱུ་ནི་ས་བོན་ནོ། །རྐྱེན་ལ་བཞི་སྟེ།
རྒྱུའི་རྐྱེན་དང་། འབྲེལ་བའི་རྐྱེན་དང་། ཡུལ་གྱི་རྐྱེན་དང་། རང་བཞིན་གྱི་རྐྱེན་དང་
བཞིའོ། །དེ་ལ་རྒྱུའི་རྐྱེན་ནི་ཀུན་གཞི་བག་ཆགས་སོ། །འབྲེལ་པའི་རྐྱེན་ནི་སྔ་འགག་
ནས་ཕྱིས་བསྐྱེད་པའི་དོན་བྱེད་པའོ། །ཡུལ་གྱི་རྐྱེན་ནི་དེའི་དབང་གིས་བསྐྱེད་པ་
སྟེ། དམིགས་པར་བྱ་བའི་ཡུལ་ལོ། །རང་བཞིན་གྱི་རྐྱེན་ནི་དབང་པོ་དྲུག་གོ །དེ་ལྟར་
རྒྱུ་དང་རྐྱེན་ལས་འབྱུང་། རྒྱུ་དང་རྐྱེན་གང་ཡང་རུང་བ་གཅིག་མ་ཚང་ན་སྐྱེ་བ་མི་
སྲིད་དོ། །དེ་ཡང་དཔེར་ན། ཞིང་དང་ས་བོན་ཆུ་གསུམ་འདྲ། །ཞེས་བྱ་ཏེ། དཔེར་ན་
མྱུ་གུ་ལྟ་བུ་ཞིག་བསྐྱེད་པ་ལ་ཡང་། རྒྱུ་ནས་མེད་ན་རྐྱེན་ཆུ་དང་ས་ལས་བསྐྱེད་མི་
ནུས་སོ། །དེ་བཞིན་མིག་གི་དབང་པོ་དང་། ཡུལ་དང་རྣམ་པར་ཤེས་པ་ཡང་དེ་དང་
འདྲ་སྟེ། ཡུལ་མེད་ན་ཡང་རྣམ་ཤེས་མི་སྐྱེ་ལ། དབང་པོ་མེད་ན་ཡང་མི་སྐྱེའོ། །རྒྱུ་
དབང་པོ་དང་རྐྱེན་ཡུལ་དང་འབྲས་བུ་རྣམ་པར་ཤེས་པའོ། །རྒྱུ་ས་བོན། རྐྱེན་ཆུ་ལུད་
དང༌། འབྲས་བུ་མྱུ་གུ་དང་གསུམ་མོ། །ཕ་དང་མ་དང་སྲིད་པ་ལས། དེ་བཞིན་རྒྱུ་
མཐུན་སོ་སོར་སྐྱེ། །ཞེས་བྱ་བ་ནི། ཕ་ལས་སྐྱེ་བ་དང་། མ་ལས་སྐྱེ་བ་དང་། སྲིད་པ་
ལས་སྐྱེ་བ་དང་། རྒྱུ་མཐུན་པ་ལས་སྐྱེ་བ་ཡོད་དེ། དེ་དག་གང་ལ་ཡང་འབྱུང་ས་ཅིག་
མེད་ན་མི་སྐྱེ་སྟེ། ཕ་ལས་རྫུས་ཏེ་སྐྱེ་བ་རྒྱལ་པོ་སྤྱི་བོ་སྐྱེས་ལྟ་བུ་དང་། མ་ལས་རྫུས་
ཏེ་སྐྱེ་བ་ཕྲོག་མའི་བུ་༼འབྲོག་མ་མ་བུ༽ལྔ་བརྒྱ་དང་། ཕ་མའི་འདུ་འཕྲོད་ལས་སྲིད་
པ་དང་། རྒྱུ་མཐུན་དྲོད་གཤེར་ལས་སྐྱེ་བ་ཐམས་ཅད་ལས་ས་མེ་ལ་ཆུ་ལ་སོགས་པ་
ཡོད་ཀྱང་། སྲ་ཞིང་རྟག་མི་ནུས་སོ། །ཆུ་མེད་ན་འདུས་སུ་མི་བཏུབ་བོ། །མེ་མེད་ན་
སྨིན་མི་ནུས་སོ། །རླུང་མེད་ན་བསྐྱོད་ཅིང་འཕེལ་མི་ནུས་སོ། །དེ་བས་ན་གཅིག་མ་



མཛོད་ལྷ་འགྲེལ་བཞུགས་སོ།།
33
ཚང་ན་ཀུན་མི་སྐྱེའོ། །ཞེས་བྱའོ། །རྒྱུ་དང་འབྲས་བུ་གནས་སྐབས་གསུམ། །གསུམ་
དུ་འཛོམས་པས་སྐྱེ་བའོ། །ཞེས་བྱ་བ་ནི། རྒྱུ་ས་བོན། འབྲས་བུ་སྔོའུ་དང་། གནས་
སྐབས་ཀྱི་རྐྱེན་གསུམ་ལ་གསུམ་དུ་འཛོམས་ན་སྐྱེ་སྟེ། རྒྱུ་ཀུན་གཞི་དང་། འབྲས་
བུ་བག་ཆགས་དང་། རྒྱུ་ས་བོན་གསུམ་འཛོམས་ན་སྐྱེ་བའོ། །ཡུལ་དང་དབང་པོ་
དང་། རྣམ་པར་ཤེས་པ་གསུམ་འཛོམས་ན། བདེ་བ་དང་སྡུག་བསྔལ། བཏང་སྙོམས་
ཀྱི་ཚོར་བ་བསྐྱེད་ངེས་སོ། །སྲོག་དང་ལུས་དང་དབང་ཐང་གསུམ། །དེ་བཞིན་གཅིག་
གིས་གཅིག་བསྐྱེད་དོ། །ཞེས་བྱ་བ་ནི། སྲོག་གི་ཚེ་སྟེ། དབུགས་རྒྱུ་བ་དང་། འཕེན་
པ་དང་། སྙིང་ལ་གནས་པ་དང་། ལུས་ལ་རྒྱུ་བ་དང་། བདག་པོའི་བསོད་ནམས་ཀྱི་
རྒྱུན་དབང་གི་རྒྱུ་བ་ནི་མང་ཉུང་ཡོད་དེ། དགུ་དང་བདུན་དང་ལྔ་དང་གསུམ་དང་
གཅིག་གོ །ཞེས་ཕན་བྱེད་ཚེའི་མདོ་ལས་བྱུང་བ་ལྟ་བུའོ། །ལུས་ནི་ཟིན་པའི་ཕུང་
པོའོ། །དབང་ཐང་ནི་བསོད་ནམས་ཀྱི་རྒྱུན་སྐད་དེ། ལས་དགེ་བའི་བག་ཆགས་
སོ། །སྲོག་གི་རྒྱུན་སྐད་མ་ཟད་ན། ལུས་དང་ངག་གི་རྒྱུན་ཟད་ན། མི་འཆི་བ་ཡོད་
དེ། དམྱལ་བ་ཁ་ཅིག་གོ །ལུས་ཀྱི་རྒྱུན་ཆད་ཀྱང་། སྲོག་དང་དབང་ཐང་གནས་པ།
དབུལ་མོ་སེར་སྣ་ཅན་ལུས་དབུས་གཉིགས་ཀྱང་༼སྲོག་དང་དབང་ཐང་གཉིས༽
ཀྱང་མ་ཤི་བ་ལྟ་བུ་དང་། དབང་ཐང་ཟད་ཀྱང་ལུས་དང་སྲོག་གི་གནས་པས། ཡི་
དྭགས་ཁ་ཅིག་ལྟ་བུ་སྟེ། གཉིས་ཀྱི་དབང་གིས་གཅིག་གནས་པ་ནི། གཅིག་གིས་
བསྐྱེད་པའོ། །ས་བོན་འབྲས་བུའི་རིམ་པ་བཞིན། །མ་རིག་རྒ་ཤིའི་བར་དུ་འདྲ། །ཞེས་
བྱ་བ་ནི། ཕྱི་རྟེན་ཅིང་འབྲེལ་བ་དང་། ནང་རྟེན་ཅིང་འབྲེལ་བ་བཅུ་གཉིས་སོ། །རྒྱུ་ས་
བོན་ལས་མྱུ་གུ། མྱུ་གུ་ལས་སྡོང་བུ། སྡོང་བུ་ལས་ལོ་མ། ལོ་མ་ལས་ཡལ་ག ཡལ་ག་



34
སངས་རྒྱས་གཡུང་དྲུང་བོན་གྱི་དཔེ་ཚོགས།
ལས་འདབ་མ། འདབ་མ་ལས་མེ་ཏོག མེ་ཏོག་ལས་འབྲས་བུ། འབྲས་བུ་ལས་སྙིང་
པོ་དེ་ཉིད་ས་བོན་ནོ། །དེ་ནི་ས་བོན་དང་འབྲས་བུ་རིམ་པའོ། །མ་རིག་པའི་རྐྱེན་གྱིས་
འདུ་བྱེད། འདུ་བྱེད་ཀྱི་རྐྱེན་གྱིས་རྣམ་པར་ཤེས་པ། རྣམ་པར་ཤེས་པའི་རྐྱེན་གྱིས་
མིང་དང་གཟུགས། མིང་དང་གཟུགས་ཀྱི་རྐྱེན་གྱིས་སྐྱེ་མཆེད་དྲུག སྐྱེ་མཆེད་དྲུག་
གི་རྐྱེན་གྱིས་རེག་པ། རེག་པའི་རྐྱེན་གྱིས་ཚོར་བ། ཚོར་བའི་རྐྱེན་གྱིས་སྲེད་པ། སྲེད་
པའི་རྐྱེན་གྱིསལ་ལེན་པ། ལེན་པའི་རྐྱེན་གྱིས་སྲིད་པ། སྲིད་པའི་རྐྱེན་གྱིས་སྐྱེ་བ།
སྐྱེ་བའི་རྐྱེན་གྱིས་རྒ་ཤི རྒ་ཤིའི་རྐྱེན་གྱིས་སྲིད་པ་བར་མ། དེའི་མ་རིག་པ་རྒྱས་པ་སྟེ།
འཁོར་བ་ནི་ཤིང་རྟའི་འཕང་ལོ་དང་འདྲའོ།།
ཅི་རྟེན་ཅིང་འབྲེལ་པའི་འབྱུང་ལུགས་ཀྱི། ས་དང་གནས་གང་ན་སྲིད་
ཅེ་ན། འདོད་པའི་ས་དང་འདོད་པའི་ཁམས་དང་། གཟུགས་ཀྱི་ཁམས་ན་ཚང་པར་སྲིད་
དོ། །གཟུགས་མེད་པའི་ས་ན། གཟུགས་དང་སྐྱེ་མཆེད་ལྔ་དང་། དེ་རྣམས་མེད་དོ། །གནས་
དང་གོང་དང་གནས་འོག་དང་། །དེ་བཞིན་མཐུན་པ་ཀུན་ན་སྲིད། །ཅེས་བྱ་བ་ནི།
འདི་ནས་རྒྱལ་ཆེན་རིགས་བཞིའི་སར་ཅི་ཙམ་སྲིད་པ་དེ་ཙམ་དུ་དེ་ནས་སུམ་ཅུ་རྩ་
གསུམ་དུ་ཐག་སྲིད། འདི་ནས་སུམ་ཅུ་རྩ་གསུམ་དུ་ཅི་ཙམ་ཡོད་པ་དེ་ཙམ་ཅིག་དེ་
ནས་མཐའ་བྲལ་དུ་སྲིད་དོ། །དེ་བཞིན་དུ་འདི་གྱ་ནོམ་སྣང་དུ་ཅི་ཙམ་ཡོད་པ་བཞིན་
ནོ། །གྱ་ནོམ་སྣང་ནས་འོག་མིན་ལ་ཡང་ཡོད་དོ། །གནས་ནི་གླིང་འདིའོ། །གོང་ནི་རྒྱལ་
ཆེན་བཞིའོ། །འོག་ནི་གླིང་འདིའོ། །དེ་བཞིན་ནི་འདི་ནས་བཞི་ཁྲི་ནས་རྒྱལ་ཆེན་བཞི།
དེ་ནས་བཞི་ཁྲི་ནས་སུམ་ཅུ་རྩ་གསུམ། སུམ་ཅུ་རྩ་གསུམ་ནས་འདིར་བརྒྱད་ཁྲིར། དེ་
ནས་འཐབ་བྲལ་གྱི་བར་དུ་དཔག་ཚད་བརྒྱད་ཁྲིའོ། །དེ་ནས་དང་མཐུན་པར་འོག་



མཛོད་ལྷ་འགྲེལ་བཞུགས་སོ།།
35
མིན་གྱི་བར་དུ་སྲིད་དོ། །ཞེས་བྱ་བ་དང་། གནས་ནི་གླིང་འདིའོ། །གོང་ནི་ལྷ་ཡི་རིས་
སོ། །གནས་འོག་ངན་སོང་གསུམ་མོ། །མཐུན་པར་ནི་རྟེན་འབྲེལ་གྱི་སྐྱེ་ལུགས་ཀུན་ན་
སྲིད་དོ། །ཞེས་བྱའོ། །ཞེས་བྱ་བ་ཡིན་ནོ། །སྲིད་པའི་མཛོད་ལས་མ་སྲིད་པ་མེད་པ་ཀུན་
ཀ་སྲིད་པའོ། །ཞེས་བྱ་བ་ནི་ཕྱི་ནང་ཐམས་ཅད་སྲིད་པ་འདི་ལས་སྲིད་དོ། །སྲིད་
པ་རིན་པོ་ཞེས་བྱའོ། དོན་དང་མཐུན་པས་ན་སྲིད་པའི་མཛོད་ཅེས་བྱ་བར་མིང་
བཏགས་སོ། །དེ་བས་ན་རང་བཞིན་ཡེ་སྲིད་ཀྱི་སྲིད་པ་ནི། གང་ཟག་དབང་པོ་འབྲིང་
དང་བསམ་པར་བསྟན་པའོ། །བྱེད་པ་པོས་བྱས་པའི་སྲིད་པ་ནི། དབང་པོ་ཐ་མ་དང་
བསམ་པར་བསྟུན་པའོ། །རྒྱུ་མཐུན་འབྱུང་བའི་སྲིད་པ་ནི། དབང་པོ་རབ་དང་བསམ་
པར་མཐུན་ནས་བསྟན་ཏེ། དེ་བས་ན། དབང་པོ་རབ་ནི། ཕྱི་ནང་བོན་ཐམས་ཅད་རྩ་
བ་སེམས་སུ་འདུས་པ། སེམས་རྒྱུ་རྐྱེན་ལས་སྐྱེ་ཞིང་འཁོར་བར་རྟོགས་སོ། །དབང་པོ་
འབྲིང་ནི། ཕྱི་ནང་གི་བོན་ཐམས་ཅད་སྤྱི་མཐུན་གྱིས་ལས་དང་ཉོན་མོངས་པས་སྐྱེ་
ཞིང་སྲིད་པས་རྟོགས་སོ། །དབང་པོ་ཐ་མས་ནི། བྱེད་པས་བྱས་ནས་སྲིད་པར་ལྟ་སྟེ།
ཕ་དང་མ་ལ་མངོན་པར་ཞེན་ཏེ་ལྟག་པ་༼རྟག་པར༽ལྟའོ། །དེ་བས་ན་ཡིན་པ་དང་
མིན་པ་གཉིས་སུ་ལྟ་བ་ནི། ཕྱིན་ཅི་ལོག་གོ །སྲིད་པའི་མཛོད་བསྟན་པའི་འགྲེལ་ལས།
གནས་དང་པོ་བསྟན་པ་རྫོགས་སོ།།
ཞང་ཞུང་སྐད་དུ། མེད་རྐང་ཁྲུན་ཞི་དི་རོ་ཅི། །རྟ་སོན་མི་སོན་གུ་དུན་སལ། །བོད་
སྐད་དུ། མེད་ཅིང་བརླག་པ་བསྐལ་པའི་གནས། སོ་སོར་ཕྱེ་སྟེ་དགུ་བཤད་པའོ། །དེ་
ལས་དང་པོ་འཇིག་པའི་བསྐལ་པ་བསྟན་པར། མེད་ཅིང་བརླག་པ་བསྐལ་པའི་གནས། །ཞེས་
བྱ་བ་ནི། དེ་ལྟར་སྲིད་པའི་གནས་བསྟན་ནས། སྲིད་པ་དེ་རྟག་པ་མ་ཡིན་ཏེ། འཇིག་



36
སངས་རྒྱས་གཡུང་དྲུང་བོན་གྱི་དཔེ་ཚོགས།
ཅིང་མེད་པར་གྱུར་པའི་བསྐལ་པ་བསྟན་ཏེ། དེ་ལ་ཡང་དོན་དགུས་བསྟན་པ་ལས
དང་པོ་འཇིག་པའི་བསྐལ་པ་བསྟན་པ་ནི། འཇིག་བྱེད་ཀྱི་བསྐལ་པའོ། །དེ་ཡང་དུས་
ཀྱིས་འབྱུང་སྟེ། ཕྲལ་དུ་བྱུང་བ་མ་ཡིན་ནོ། །དེ་ལ་ཡང་མེའི་བསྐལ་པ་དང་། རླུང་དང་
ཆུའི་བསྐལ་པ་གསུམ་མོ། །དེ་ལ་མེའི་བསྐལ་པ་ནི། གནམ་ལ་གསེར་གྱི་ཉི་བདུན་
ཤར། །ཞེས་བྱ་བ་སྟེ། གནམ་ལ་ཉི་མ་གཉིས་འཆར་བའི་དུས་ཀྱང་ཡོད་ལ་དེའི་སྐབས་
ཀྱང་ཡོད་དོ། །དེས་ཆུ་བྲན་དང་ལྡིང་ཀ་མཐའ་དག་པ་སྐམ། དེ་བཞིན་ཏུ་ཉི་མ་གསུམ་
འཆར། དེའི་དུས་ཀྱང་ཡོད་ལ་དེའི་སྐབས་ཀྱང་ཡོད་དོ། །དེས་ཆུ་བྲན་མཐའ་དག་པ་
སྐམ་མོ། །ཉི་མ་བཞི་ཤར་བས་ཆུ་མིག་སྐམ་མོ། །ཉི་མ་ལྔ་ཤར་བས་ཆུ་བོ་སྐམ་མོ། །དྲུག་
པས་རྩི་ཤིང་ནགས་ཚལ་མེ་འབར་རོ། །དེ་ལས་ཉི་མ་བདུན་ཤར་བའི་དུས་ཀྱང་ཡོད་
ལ་སྐབས་ཀྱང་ཡོད་དོ། །དེས་རི་བདུན་དང་རི་རབ་ཡང་མེ་འབར་རོ། །དེ་བཞིན་དུ་
འཇིག་རྟེན་དུ་མེ་འབར་བ་དང་པོས་ནི། རི་རབ་མན་ཆད་བསྲེག་གོ །གཉིས་པས་ནི་
མཐའ་བྲལ་བསྲེག་གོ །གསུམ་པས་ནི་དགའ་ལྡན་དང་། བཞི་པས་འཕྲུལ་དགའ་དང་།
ལྔ་པས་གཞན་འཕྲུལ་དབང་བྱེད་དང་། དྲུག་པ་དང་བདུན་པས་བསམ་གཏན་དང་
པོའི་ལྷ་རིགས་བསྲེག་སྟེ། ཐལ་བའི་ལྷག་མ་ཡང་མེད་པར་བྱེད་དོ།།
ཆུའི་བསྐལ་པ་ཟླ་དགུས་འཁྱུད། །ཅེས་བྱ་བ་ནི། ཆུས་འཇིག་པ་ནི་ཆུའི་
བསྐལ་པའོ། །དེ་ཡང་དེ་བཞིན་དུ་འཁྱུད་དེ། ཟླ་བ་གཅིག་ཤར་ཏེ་ནམ་མཁའ་ལ་
བསིལ་གདོང་༼ལྡང༽ངོ༌། །དེའི་དུས་ཀྱང་ཡོད་ལ་དེའི་སྐབས་ཀྱང་ཡོད་དོ། །ཟླ་བ་
གཉིས་ཤར་ཏེ། ཆར་གྱི་ཟིམ་བུ་འབབ་སྟེ། དེའི་དུས་ཀྱང་ཡོད་ལ་དེའི་སྐབས་ཀྱང་
ཡོད་དོ། །དེ་བཞིན་དུ་ཟླ་བ་གསུམ་གྱིས་ནི། ཆར་གྱི་རྒྱུན་པར་འབབ་པ་དང་། བཞིས་



མཛོད་ལྷ་འགྲེལ་བཞུགས་སོ།།
37
ཆར་གྱི་རྒྱུན་བླུག་པ་ཙམ་འབབ་པ་དང་། ལྔས་གཉའ་ཤིང་ཙམ་འབབ་པ་དང་། དྲུག་
གིས་ཤིང་རྟའི་འཕང་ལོ་ཙམ་འབབ་པ་དང་། བདུན་གྱིས་ནམ་མཁའ་ཆུས་ཁེངས་པ་
དང་། བརྒྱད་པས་སྣང་སྲིད་ཀྱི་ཐལ་བ་གཡེངས་པ་དང་། དགུས་འཇིག་རྟེན་འཁྱུད་
ཀྱང་ཡོད་ལ་དེའི་སྐབས་ཀྱང་ཡོད། དེ་བཞིན་དུ་འཇིག་རྟེན་དུ་འབབ་པ་དང་པོས་རི་
རབ་དང་མཐའ་བྲལ་མན་ཆད་བཀྲུའོ། །གཉིས་པས་འཕྲུལ་དགའ་དང་། གསུམ་པས་
གཞན་འཕྲུལ་དབང་བྱེད་དང་། བཞི་པས་ཚངས་རིས་དང་། ལྔ་པས་ཚངས་ཆུང་དང་།
དྲུག་པས་ཚངས་པ་འབུམ་ཁྲིའི་གནས་དང་། བདུན་པས་འོད་ཆུང་དང་། བརྒྱད་པས་
འོད་གསལ་མན་ཆད་བཀྲུའོ། །དགུ་པས་ཚད་མེད་འོད་ཀྱི་ཁམས་ཐམས་ཅད་ཀྱང་
བཀྲུའོ།།
རླུང་གི་བསྐལ་པས་དེ་བཞིན་གཏོར། །ཞེས་བྱ་བ་ནི། རླུང་དང་པོས་འདོད་པའི་
ཁམས་གཡེང་པ་དང་། གཉིས་པས་ཚངས་རིས་འཇིག གསུམ་པས་བསམ་གཏན་དང་
པོ་འཇིག དྲུག་པས་བསམ་གཏན་གཉིས་པ་དང་། དགུ་པས་བསམ་གཏན་གསུམ་པ་
མན་ཆད་འཇིག་པའི་བར་དུ་སྦྱར་རོ།།
ད་ནང་གི་བསྐལ་པའི་ཚུལ་བསྟན་ཏེ། སྡུག་བསྔལ་ནད་ནི་རིམས་སུ་འབྱུང་། །ཞེས་
བྱ་བ་ནི། སྡུག་བསྔལ་ཞེས་བྱ་བ་ནི། སྡུག་ཅིང་བསྔལ་བར་འགྱུར་བས་ནའོ། །ནད་ནི་
རིམས་སུ་འོང་བས་ཏེ། འགོ་ཞིང་མཆེད་དེས་ཁྱབ་པར་བྱེད་པས་ནད་རིམས་སོ། །དེ་
ཡང་ཚེ་ལོ་བཅུ་ཐུབ་པའི་དུས་ཡོད་ལ། དེའི་ཚེ་མི་དག་ལ་ནད་ཀྱི་རྣམ་པ་འདི་ལྟ་སྟེ།
བལ་ནད་དང་། ལྷོག་པ་དང་། གག་པ་དང་། རྒྱུ་གཟེར་དང་། འབྲུམ་བུ་དང་། གཡེན་
པ་དང་། མཛེ་དང་། སྐྱ་སྦབ་དང་། མཁྲིས་པ་དང་དགུ་ནི་མི་ནད་ལང་དགུ་སྟེ། མི་



38
སངས་རྒྱས་གཡུང་དྲུང་བོན་གྱི་དཔེ་ཚོགས།
འབྱུང་བ་གཅིག་ཀྱང་མེད་པའི་དུས་དང་སྐབས་ཡོད་དེ། དེས་མི་རྣམས་མ་ལུས་པར་
བྱེད་དོ། །ཞག་བདུན་དང་ཟླ་བ་བདུན་དུ་སོང་སྟེ། དེས་རླག་པར་བྱེད་དོ།།
མུ་གེའི་བསྐལ་པ་རྣམ་པ་གསུམ། །ཞེས་བྱ་བ་ལ། མུ་གེ་སྦེད་བྱེད་དང་། ཐུར་
མ་འཚོད་བ་དང་། རུས་པ་ཟ་བ་དང་གསུམ་སྟེ། མི་རྣམས་འབྲུ་མེད་ནས་འཕང་སྟེ།
བརྒྱ་ལ་རོ་ཡོད་ས་ཡོད་ས་ཡང་སྣོད་སྦས་ཏེ། གང་བུ་དང་ཚ་བོ་ཡི་ཆེད་དང་། དྲང་
ཆག་ནམ་ཞིག་ན་བཟའ་འོ་ཞེས་ཟེར་བ་དག་སྟེ། དེའི་རུས་ལྡོག་སྟེ་འཆི་བ་དང་། དེ་
ལྟ་བུ་ཞག་བདུན་ནོ། །མི་དག་འབྲུ་མེད་དེ་གང་ཞིག་ཡོད་ན། དེ་ཆུའི་ནང་དུ་བསྐོལ་
ནས། བཟའ་དཔོན་ནས་རིམ་གྱིས་ཟ་རེས་བྱེད་དོ། །དེ་ལྟ་བུ་ཞག་བདུན་ནོ། །གང་མི་
ཟས་རྣམས་ཐུར་མས་བཙུག་སྟེ་སྣོམ་མོ། །ཕལ་པ་དག་ནི་ཆུ་འཐུང་ངོ་། །དེ་ལྟ་བུ་ཟླ་བ་
བདུན་ནོ། །མི་དག་འབྲུ་འཕང་ནས། སྔོན་གྱི་མི་ཤི་བ་དག་གི་འབྲུ་ཟོས་པ་ཡིན་པས།
དེ་དག་གི་རུས་པ་ལ་འབྲུ་བྲོ་བར་འགྱུར་ཞེས་ཟེར་ཏེ། རུས་པ་བཙོས་ནས་ཟ་སྟེ་དེས་
འཚོ་བ་ལོ་བདུན་འབྱུང་། མཚོན་གྱི་བསྐལ་པ་ཆར་དུ་འབེབ། །ཅེས་བྱ་བ་ནི། མཚོན་
ཆ་འདི་ལྟ་སྟེ། རལ་གྲི་དང་། ཤ་འབལ་དང་། མདའ་དང་མདུང་རྩེ་གསུམ་ལ་སོགས་
ཏེ། ཞག་གསུམ་ལ་ནམ་མཁའ་ལས་མཚོན་གྱི་ཆར་འབེབ་དེའི་དུས་ཡོད་ལ། དེའི་
སྐབས་ཀྱང་ཡོད་དོ། །དེ་ན་མི་དག་ལག་ཏུ་ཅི་འཕྲད་པ་མཚོན་དུ་འགྲོ་ལ་ཕ་མ་ལ་ཡང་
དགྲ་ཡི་འདུ་ཤེས་སྐྱེ་ལ་དེའི་དུས་དང་སྐབས་ཡོད་དོ། །སྡིག་པ་དང་གསོད་པས་གཅིག་
ཀྱང་མི་ལུས་པས་བྱེད་པས་ཏེ། ཞག་བདུན་དུ་འབྱུང་ངོ་།དེ་དག་གི་བསྐལ་པ་རྣམས་
གོ་རིམ་ཅི་ཞེ་ན། བསྐལ་རིམ་ཚ་དང་ན་དང་བཀྲེས། །ཞེས་བྱ་བ་སྟེ། ཚ་བའི་མཚོན་
ནོ། །ན་བའི་ནད་དོ། །བཀྲེས་པའི་མུག་གེའོ། །འོ་ན་བསྐལ་པ་དེ་ལ་ཡུན་ཅི་ཙམ་ཞེ་ན།



མཛོད་ལྷ་འགྲེལ་བཞུགས་སོ།།
39
ཆགས་པ་དང་ནི་ཞིག་པ་དང་། །ཞིག་ནས་འདུག་པར་མཉམ་པར་སྟོང་། །ཞེས་བྱ་བ་
སྟེ། དང་པོ་ཆགས་པའི་ཡུན་དང་། བར་དུ་གནས་པའི་ཡུན་དང་། ཐ་མ་འཇིག་པའི་
ཡུན་དང་། ཞིག་ནས་སྟོང་པའི་ཡུན་བཞི་ནི་མཉམ་པོ་སྟེ། བསྐལ་པ་ཕྲ་མོ་ཉི་ཤུའི་ཡིན་
ནོ།།
ད་ནི་གཉིས་པ་གནས་དང་གནས་པའི་བསྐལ་པ་སྟོན་ཏེ། གནས་དང་གནས་
པའི་བསྐལ་པ་ནི། །ཞེས་བྱ་ལ་ནི། གནས་ནི་བཞིའོ། །གནས་པ་ནི་སེམས་ཅན་ནོ། །ནི་
ཞེས་བྱ་བ་ནི་དཀར་བའོ། །དེ་ནི་གནས་བསྟན་ཏེ། སྲིད་ལྷ་དམྱལ་བའི་གནས་མི་
གཅིག །ཅེས་བྱ་བ་ནི། སྲིད་པ་ལས་བསྟན་པ་བཞིན་དུ་དམྱལ་བ་དང་། དེ་མཚོན་ཏེ་
ཡི་དྭགས་དང་དུད་འགྲོ་ལ་སོགས་པ་གནས་མི་གཅིག་སྟེ། ཅི་འདྲ་ཞེ་ན། རི་རབ་ཞིང་
སའི་ཐོ་ཡོར་འདྲ། །འཛམ་གླིང་ཟ་འོག་བེར་ཁྱིམ་འདྲ། །ཞེས་བྱ་བ་ལ། རི་རབ་མང་པོ་ནི་
གཅིག་ཏུ་མ་ངེས་ཏེ། ཞིང་སའི་ཐོ་དང་འདྲ་ལ། གླིང་བཞི་མང་པོ་ནི་ཟ་འོག་གི་བེའུ་ཁྱིམ་
བཀྲམ་པ་ལྟར་མང་ངོ་། །གནས་པའི་བསྐལ་པ་ནི། རྒ་ཤི་ལྷ་གནས་མ་མཐོང་ལྟར། །དེ་
བཞིན་འགྲོ་བའི་ལམ་མི་གཅིག །ཅེས་བྱ་བ་ལ། རྒ་བ་རྒས་པའོ། །ཤི་བ་ནི་སྲོག་ཆད་
པའོ། །ལྷ་རྣམས་ཀྱི་གནས་ན་ཡང་ལོངས་སྤྱོད་ཀྱིས་གཡེང་པས། ནམ་ལྟས་མ་བྱུང་གི་
བར་དུ་མི་མཐོང་ངོ་། །དེ་བཞིན་དུ་འགྲོ་བ་རིགས་དྲུག་གང་ཡང་ཚེ་ཚད་དང་། སྐྱེ་
བའི་ལམ་མི་མཐུན་ཏེ།
དོན་གསུམ་པ་ཚེ་ཡི་བསྐལ་པ་བསྟན། ཚེ་ལ་ཡང་དཔག་ཏུ་མེད་པའི་དུས་
ཀྱང་བྱས་ཏེ། གཡུང་དྲུང་གི་ཁྱིམ་བདུན་ཏེ། སྲིད་པ་ཆགས་པའི་འོག་ཏུ་བྱུང་པ།
ཡབ་སངས་པོ་འབུམ་ཁྲི་ནས་སྲས་ལྕམ་དུ་བཅས་པས་ནི་མ་ཡིན་ནོ། །འདིར་ནི་



40
སངས་རྒྱས་གཡུང་དྲུང་བོན་གྱི་དཔེ་ཚོགས།
སྲིད་པ་དང་པོའི་མི་སྟེ། གཡུང་དྲུང་གི་རྒྱལ་པོ་དང་། གཡུང་དྲུང་མིང་གི་རྒྱལ་པོ་
དང་། གཡུང་དྲུང་ལྷ་ཡི་རྒྱལ་པོ་དང་། གཡུང་དྲུང་སྐོས་ཀྱི་རྒྱལ་པོ་དང་། གཡུང་དྲུང་
ཚེ་ཡི་རྒྱལ་པོ་དང་། གཡུང་དྲུང་དབང་གི་རྒྱལ་པོ་དང༌། གཡུང་དྲུང་ཕྲུ་ཡི་རྒྱལ་པོ་
དང་བདུན་ནོ། །དེ་དག་གི་དུས་སུ་ནི། སྟོན་པ་བཞི་སྟེ། གཡུང་དྲུང་ལྷ་ཡི་སྟོན་པ་དང་།
གཡུང་དྲུང་ཚེ་ཡི་སྟོན་པ་དང་། གཡུང་དྲུང་མིའི་སྟོན་པ་དང་། གཡུང་དྲུང་སྤྲུལ་པའི་
སྟོན་པ་བཞིས་འགྲོ་བའི་དོན་བྱས་སྟེ། གང་དད་པར་བོན་བསྟན། དེ་བས་ན། གཡུང་
དྲུང་ཁྱིམ་བདུན་ཚེ་དཔག་མེད། །གཡུང་དྲུང་ཐོབ་པའི་གཤེན་བཞི་སྟོན། །ཞེས་བྱ་བ་
སྟེ། དེ་ཙམ་ན་མིའི་ཚེ་ལ་ཚད་མེད་དཔག་ཏུ་མེད་དེ། ཟས་སུ་ནི་ཡིད་ཀྱི་ཟས་དང་ཏིང་
འཛིན་ཟའོ། །སྟོན་པ་དེ་དག་གི་མཛད་པ་དང་། འགྲོ་རྣམས་རིང་ལུགས་ནི། མདོ་དུ་མ་རྒྱན་
ལས་བསྟན་ཏེ། འདིར་ཚིག་མང་བས་མ་བྲིས་སོ། །སངས་པོ་ཡབ་ནི་འབུམ་ཐུབ་སྟེ། །རྒྱུ་
ཡི་གཤེན་བཞིས་སྟོན་པར་མཛད། །ཅེས་བྱ་བ་ནི། ཡབ་སངས་པོ་འབུམ་ཁྲི་དང་། ཡུམ་ཆུ་
ལྕམ་གྱི་རིང་ལ་ཚེ་ལོ་འབུམ་སྟེ། དེའི་དུས་སུ་སྟོན་པ་བཞི་འབྱུང་ངོ་། །དེ་ཡང་རྒྱུ་ཡི་བོན་
ལ་སྤྱོད་པ། སྟོན་པ་ལེགས་རྒྱལ་དང་། གཙུག་ཕུད་དང་། འདུར་གཤེན་རྒྱལ་བ་དང་།
དབལ་བོན་མེ་འབར་རོ། །དེ་དག་ནི་མཛད་པ་དང་། འགྲོ་བའི་ལུགས་ནི་སྲིད་པ་དབྱེ་
བཤག་བཤད་ནས་རྒྱས་ཏེ། འདིར་ཚིག་མང་པས་མ་བྲིས་སོ། །རྒྱལ་ཁུག་ཚེ་ནི་ཁྲི་ཡིན་
ཏེ། །གཙུག་ཕུད་ཐོབ་པའི་གཤེན་བཞིས་སྟོན། །ཅེས་བྱ་བ་ལ། དེའི་འོག་ཏུ་སྟོན་པའི་
བསྟན་པ་དུས་གཅིག་ལ་ཚེ་ལོ་ཁྲི་པའི་དུས་སུ། རྒྱལ་པོ་ཁྲི་རྒྱལ་ཁུག་ཅེས་བྱ་བའི་
དུས་ན། སྟོན་པ་བཞི་ལ། མཛེས་པ་གཡུ་ཡི་གཙུག་ཕུད་ཅན་དང་། གྲགས་པ་དུང་གི་
གཙུག་ཕུད་ཅན་དང་། འགྱུར་མེད་གསེར་གྱི་གཙུག་ཕུད་ཅན། གསལ་བ་དངུལ་གྱི་



མཛོད་ལྷ་འགྲེལ་བཞུགས་སོ།།
41
གཙུག་ཕུད་ཅན་དང་བཞིའོ། །སྣང་བའི་མདོག་ཅན་ཚེ་སྟོང་སྟེ། །རྫུ་འཕྲུལ་ཐོབ་པའི་
གཤེན་བཞིས་སྟོན། །ཞེས་བྱ་བ་ལ། སྣང་བའི་མདོག་ཅན་བྱ་བ་ནི། མི་ཡི་གཤེན་རྒྱལ་
སྟོན། །ཚེ་ལོ་སྟོང་པའི་དུས་ནའོ། །དུས་དེར་འགྲོ་བ་འདུལ་བའི་གཤེན་བཞི་བྱུང་བ་ལ།
རྫུ་འཕྲུལ་དབལ་དུ་འཕྲོ་བ་དང་། རྫུ་འཕྲུལ་མེ་འབར་དང་། རྫུ་འཕྲུལ་སྣ་ཚོགས་འགྱེད་
དང་། རྫུ་འཕྲུལ་ཁྱད་དུ་ཆེ་བ་དང་བཞིའོ། །དེའི་སྟོན་པ་མཛད་དེ་མཛད་པ་མཐར་ཕྱུང་
བའོ། །ཡང་དག་ཚེ་ནི་ལྔ་བརྒྱ་སྟེ། །དེས་ནི་གྲུབ་པའི་གཤེན་བཞིས་སྟོན། །ཞེས་བྱ་བ་
ནི། ལྷ་བོན་ཡོངས་སུ་དག་པའི་བསྟན་པ། ཚེ་ལོ་ལྔ་བརྒྱ་བ་སྟེ། དེའི་ཚེ་སྟོན་པ་ནི་གྲུབ་
པའི་གཤེན་བཞི་སྟེ། བདུད་ལས་ཡོངས་སུ་གྲུབ་པ་ཁ་སྟ་འགྲེང་ཡུག་དང་། ཀླུ་བོན་
དབྱངས་སྙན་གྱིམ་བུ་དང་། ཁྲ་ཐུང་ཐང་ཁྲོ་བ་༼གཉན་བོན་ཐང་ཐང་ཁྲོལ་བ༽དང་།
མུན་པའི་ལྕམ་ཕྱུག་བཞིས་མཛད་དོ། །བདུད་དང་སྲིན་པོ་དང་། ཀླུ་དང་ས་བདག་
བཏུལ་ཏེ་མཛད་པ་མཐར་ཕྱིན་ནོ། །རྒྱལ་བོན་ཐོད་དཀར་ཚེ་བརྒྱ་སྟེ། །དེར་ནི་གཤེན་
རབ་མི་བོས་སྟོན། །ཞེས་བྱ་བ་ལ། རྒྱལ་བོན་ཐོད་དཀར་ནི། ཚེ་ལོ་བརྒྱ་པའི་བསྟན་པ་
འཛིན་པ་སྟེ། དེའི་དུས་སུ་འགྲོ་བ་འདྲེན་པ་ནི། སྟོན་པ་གཤེན་རབ་མི་བོས་མཛད་དེ།
དེའི་མཛད་སྤྱོད་ནི། ལིག་མིན་ཨེར་ཀྱང་ཧའི་ཏན་ཏྲ་ལས་བསྟན་པ་བཞི་སྟེ། འདིར་
ཚིག་མང་བས་མ་བསྟན་ནོ། །བསྟན་པ་གནས་པའི་ཚད་ནི། ལོ་ཁྲིའི་བར་དུ་གནས་
ཏེ། སྟོང་ཕྲག་དང་པོ་ལ། འབྲས་བུའི་བོན་བཞི་ལས་ཨ་གཤེན་དང་བླ་ན་མེད་པ་དར་
རོ། །སྟོང་ཕྲག་གཉིས་པ་ལ། གཤེན་གྱི་དྲང་སྲོང་གི་བསྟན་པ་དར་རོ། །སྟོང་ཕྲག་གསུམ་
པ་ལ། དགེ་བསྙེན་གྱི་བསྟན་པ་དར་རོ། །སྟོང་ཕྲག་བཞི་པ་ལ། སྲིད་གཤེན་གྱི་བསྟན་
པ་དར་རོ། །ལྔ་པ་ལ་དབལ་བོན་པོའི་དར་རོ། །དྲུག་པ་ལ་དབལ་བོན་དང་སྲིད་པའི་



42
སངས་རྒྱས་གཡུང་དྲུང་བོན་གྱི་དཔེ་ཚོགས།
དར་རོ། །བདུན་པ་ལ་སྲིད་གཤེན་དང་སྣང་གཤེན་གྱི་ཕྱོགས་རེ་ལ་གནས་ཏེ། བསྟན་
པ་ནུབ་ལ་ཁད་པ་ཅིག་འོང་ངོ༌། །བརྒྱད་པ་ལས་རྒྱུ་དང་འབྲས་བུའི་བོན་མཐར་ཕྱིན་
པ་དར་བར་འགྱུར་ཏེ། བསྟན་པ་གདུགས་བཞིན་བདལ་བར་འགྱུར་རོ། །དགུ་པ་ལ་སྣང་
གཤེན་དང་
། དགེ་བསྙེན་དང་། ཨ་དཀར་བར་དར་བར་འགྱུར་རོ། །སྟོང་ཕྲག་བཅུ་པ་ལ།
ཕྲུ་གཤེན་བསྟན་པ་དར་བར་འགྱུར་རོ། །དེ་ནས་བསྟན་པ་འདི་ནུབ་པར་འགྱུར་རོ། །རང་
འགྱུར་ཐ་མ་ད་འབྱུང་བཅུ། །དེར་ནི་ཐང་མ་མེ་སྒྲོན་སྟོན། །ཞེས་བྱ་བ་ལ། རང་བཞིན་གྱིས་
གྱུར་ནས་ད་བཟོད་སྣོད་འབྱུང་བའི་ཚེ་ལོ་བཅུ་པ་ལ། གཤེན་ཐང་མ་མེ་སྒྲོན་གྱིས་སྟོན་པ་
མཛད་དོ། །ཚེ་ནི་དེ་ལྟར་བསྐལ་པ་སྟེ། །བསོད་ནམས་དབང་ཐང་དེ་བཞིན་ནོ། །ཞེས་བྱ་
བ་ལ། ཚེ་ནི་སྲོག་གི་དབང་པོའོ། །གོང་དུ་བསྟན་པ་དར་རིང་ཐུང་གི་བསྐལ་པ་སྟེ། ཚེ་
རིང་ན་བསོད་ནམས་དབང་ཐང་ཡང་ཆེའོ། །ཚེ་ཐུང་ན་ཆུང་ངོ་། །དེ་ཅི་ལྟ་བུ་ཞེ་ན། མདོ་
ལས། དང་པོ་ཚེ་ལོ་དཔག་མེད་ལ། །ཡིད་དང་ཏིང་འཛིན་ཟས་ཀྱིས་འཚོ། །བཀྲེས་དང་
སྐོམ་དང་གྲང་དྲོ་མེད། །གྲོང་ཁྱེར་མང་པོས་ས་གཞི་ཁེངས་། །བུ་མོ་འབུམ་ལ་ཁྱིམ་ལ་
བཏང་། །ལྷའི་རྒྱལ་པོའི་དཀོར་དང་མཚུངས། །ཅི་དགའ་བ་ལ་དེ་དག་སྤྱོད། །གཡུང་དྲུང་
རྒྱལ་པོས་སྐྱོང་པ་བདུན། །དེ་ལ་འདུལ་བའི་གཤེན་པོ་བཞི། །འབད་པ་ཆུང་ངུའི་འགྲོ་བ་
འདུལ། །ལས་དང་དུས་དང་ཚེ་ལོ་དང་། །བསོད་ནམས་དབང་ཐང་དེ་བཞིན་བྲི། །ཉོན་
མོངས་པ་ཡི་སྐྱེ་མཆེད་རྒྱས། །དེ་ནས་ཚེ་ལོ་འབུམ་པ་ལ། །བདུད་རྩིའི་བཅུད་དང་ཤིང་
ཐོག་ཟ། །ཡུལ་དང་ས་གཞི་གནས་ལ་སོགས། །ཉུང་ལ་མང་དུ་འཕེལ་བ་ནི། །ལོ་ཐོག་
ལེགས་པའི་འབྲས་བུ་འདྲ། །སངས་པོ་འབུམ་ཁྲི་ཡབ་ཀྱིས་སྐྱོང་། །རྒྱུ་ཡི་གཤེན་བཞིའི་
འགྲོ་བ་བཏུལ། །ལྟ་བ་དམན་ལ་གདུག་པའོ། །ལྔ་བརྒྱའི་ལོ་ལ་བུ་མོ་ལྗོངས། །ཁྱེའུ་བུ་



མཛོད་ལྷ་འགྲེལ་བཞུགས་སོ།།
43
མོ་གང་བཙས་པ། །ཚེ་འབུམ་ཐུབ་པའི་སྨོན་ལམ་འདེབས། །ལས་དང་དུས་ཀྱི་ཚེ་ལོ་
དང་། །བསོད་ནམས་དབང་ཐང་དེ་བཞིན་བྲི། །ཉོན་མོངས་པ་ཡི་སྐྱེ་མཆེད་རྒྱས། །དེ་
ནས་ཚེ་ལོ་ཁྲི་པ་ལ། །ས་ལུ་ལྗང་པ་དེ་བཞིན་ཟ། །ཡུལ་རིས་བདེ་ཡང་དུས་ཀྱིས་ཁྱད། །རྒྱལ་
པོ་ཁྲི་རྒྱལ་ཁུག་གི་དུས། །གཙུག་ཕུད་ཐོབ་པའི་གཤེན་པོ་བཞིས། །འགྲོ་བ་ཐར་པ་དེ་བཞིན་
བཏུལ། །དྲེགས་པ་འདུལ་བ་ཅུང་ཞིག་དཀའ། །བཞི་བརྒྱ་ལོ་ལ་བུ་མོ་རྫོངས། །ཁྱེའུ་བུ་མོ་
གང་བཙས་པ། །ཚེ་ཁྲི་ཐོབ་པའི་སྨོན་ལམ་འདེབས། །ལས་དང་དུས་ཀྱི་དེ་བཞིན་དུ། །ཚེ་
དང་བསོད་ནམས་དབང་ཐང་བྲི། །ཉོན་མོངས་དུག་ལྔ་སྐྱེ་མཆེད་རྒྱས། །དེ་ནས་ཚེ་
ལོ་སྟོང་པ་ལ། །ལྡོམ་བུ་རོ་བ་དེ་བཞིན་ཟ། །མི་རྣམས་ཕྲག་དོག་གདུག་པ་ཆེ། །རྒྱལ་པོ་
སྣང་བའི་མདོག་ཅན་སྐྱོང་། །གདུག་བ་དཀའ་བ་འདུལ་བ་ཡི། །རྫུ་འཕྲུལ་ཐོབ་པའི་
གཤེན་རབ་བཞིས། །འགྲོ་བ་ཐར་པ་དེ་བཞིན་དྲངས། ། ཁྱེའུ་བུ་མོ་གང་བཙས་པ། །ཚེ་
སྟོང་ཐུབ་པའི་སྨོན་ལམ་འདེབས། །ལས་དང་དུས་ཀྱི་ཚེ་ཚད་དང་། །བསོད་ནམས་
དབང་ཐང་དེ་བཞིན་བྲི། །དེ་ནས་ཚེ་ལོ་ལྔ་བརྒྱ་ལ། །ནས་འབྲས་འབྲུ་རྣམས་འཕེལ་
ཆེན་ཟ། །མི་རྣམས་གཏི་མུག་མུག་པ་ཆེ། །རྒྱལ་པོ་ཡོངས་སུ་དག་པས་སྐྱོང་། །འགྲོ་བ་
མུན་པའི་གླིང་དྲུག་ཏུ། །ཡོངས་སུ་གྲུབ་པའི་གཤེན་པོ་བཞིས། །འགྲོ་བ་ཅི་ལྟར་འདུལ་
བས་བཏུལ། །བརྒྱད་ཅུ་ལོ་ལ་བུ་མོ་རྫོངས། །ཁྱེའུ་བུ་མོ་གང་སྐྱེས་པ། །ལྔ་བརྒྱ་ཐུབ་པའི་
སྨོན་ལམ་འདེབས། །ལས་དང་དུས་ཀྱི་དེ་བཞིན་དུ། །ཚེ་དང་བསོད་ནམས་དབང་
ཐང་འབྲི། །དེ་ནས་ཚེ་ལོ་བརྒྱ་པ་ལ། །ནས་འབྲས་རང་རེས་རྩོལ་བར་ཟ། །མི་རྣམས་
འདོད་ཆགས་གདུག་པ་རྒྱས། །རྒྱལ་བོན་ཐོད་དཀར་བསྟན་པ་ལ། །འགྲོ་བ་གདུག་ཅིང་ཞེན་
ཆགས་ཆེ། །སྟོན་པ་གཤེན་རབ་མི་བོ་དེས། །མཛད་པ་དྲུག་ཅུ་རྩ་གཅིག་མཛད། །ཉི་ཤུ་ལོ་ལ་



44
སངས་རྒྱས་གཡུང་དྲུང་བོན་གྱི་དཔེ་ཚོགས།
བུ་མོ་རྫོངས། །ཁྱེའུ་བུ་མོ་གང་སྐྱེས་པ། །ལོ་བརྒྱ་འཚོ་བའི་སྨོན་ལམ་འདེབས། །ཚེ་དང་བསོད་
ནམས་དབང་ཐང་འབྲི། །ཕྲ་རྒྱས་དུག་ནི་དེ་བཞིན་སྐྱེ། །ད་འབྱུང་ཐ་མ་ཚེ་བཅུ་ལ། །ནས་དང་
འབྲས་མེད་ཁྲེ་རྒོད་དང་། །ཙ་རའི་འབྲས་བུ་དང་། །གདུག་པ་ཤིང་ཐོག་བཅུད་མེད་ཟ། །ཚྭ་
དང་སྦྲང་རྩི་བུ་རམ་དང་། །མར་དང་རོ་ལྔ་གཏན་མི་འབྱུང་། །མི་རྣམས་ཞེ་སྡང་ཁོང་ཁྲོ་
རྒྱས། །དེའི་དབང་གིས་གསོད་གཅད་ཁྲོ། །ཐང་མ་མེ་སྒྲོན་སྟོན་པ་མཛད། །ཟླ་བ་ལྔ་ལ་
བུ་མོ་ལྗོངས། །དེ་བཞིན་བཅུ་ཐུབ་སྨོན་ལམ་འདེབས། །དེ་ཞབས་བསྐལ་པ་བརླག་པར་
འགྱུར། ཞེས་གསུངས་པ་བཞིན་དུ་ཚེ་ཐུང་ཞིང་ཟས་སྐལ་དང་དབང་ཐང་ཆུང་སྟེ། དེ་
བཞིན་འགྲོ་བ་རྣམས་ཉོན་མོངས་པ་ཆེའོ།།
ད་ནི་དོན་བཞི་པ་རང་བཞིན་གྱི་བསྐལ་པ་སྟོན་ཏེ། དེའི་རང་གི་རང་བཞིན་
གྱིས་བསྐལ་པ་ནི། ཅི་བྱ་བ་སྨོས་པ་ལ། རང་གི་རང་བཞིན་གྱི་བསྐལ་པ་ནི། རང་
བཞིན་གྱིས་བསྐལ་པ་སྟེ། གཞན་གྱི་དབང་གིས་མ་བྱས་པའོ། །དེ་ལ་ཡེ་ཤེས་སྤྱན་
མེད་ཤ་མིག་གི །ཞེས་བྱ་བ་ནི། ཡེ་ཤེས་ལས་འབྱུང་སྤྱན་ནི་ཡེ་ཤེས་སྤྱན་ནོ། །དེས་མ་
གཟིགས་པ་དང་མི་མཁྱེན་པ་མེད་པས་ཏེ། བདེ་བར་གཤེགས་པ་ཐམས་ཅད་གཟིགས་
པའི་སྤྱན་ནོ། །དེ་དང་མི་ལྡན་བ་ནི་དེ་མིན་པ་སྟེ། སེམས་ཅན་གྱི་མིག་གོ །མཐོང་དང་
མ་མཐོང་སོ་སོར་བསྐལ། །ཞེས་བྱ་བ་ལ། དེ་མཐོང་པས་ཏེ། མངོན་སུམ་སྟེ། མ་མཐོང་
པ་སྟེ། མ་སྣང་པའོ། །དེ་ཡང་མི་དག་རི་རབ་རི་བདུན་ནི། རང་བཞིན་གྱིས་བསྐལ་
ནས་མ་མཐོང་པ་ལྟ་བུའོ། །སོ་སོར་བསྐལ་བྱ་བ་ནི། ལོག་པར་ཆེད་ཅེས་པའི་ཚིག་
གོ །འཁྲུལ་པའི་ལྷ་རྣམས་མ་རྟོགས་བསྐལ། །ཞེས་བྱ་བ་ལ། འཁྲུལ་པ་ནི་ཕྱིན་ཅི་ལོག་
གོ །དེ་ཡང་མ་རིག་པ་དང་ཆགས་སྡང་ལས་འབྱུང་སྟེ། དེའི་དབང་གིས་ལྷ་དག་རྟག་



མཛོད་ལྷ་འགྲེལ་བཞུགས་སོ།།
45
པ་དང་། ཆད་པར་ལྟ་བར་འབྱུང་སྟེ། དེ་བས་ན་བསྐལ་པར་འགྱུར་རོ། །དེ་ཡང་ལྷ་ཁ་
ཅིག་རང་གི་སེམས་འཁྲུལ་པས་ལྷའི་གནས་ཐར་པ་འཛིན་ཏེ་རྟག་པར་ལྟ་བ་དང་། དེ་
ལས་ནམ་ཞིག་ཤི་བར་གྱུར་པར་མཐོང་ནས་རྫུན་པར་བསྐུར་པ་འདེབས་པ་དང་། ཆད་
པར་ལྟ་བ་སྐྱེ་བ་གཟུགས་མེད་པར་སྐྱེས་པའི་ལྷའོ། །ལྷ་ཁ་ཅིག་གིས་འདོད་སྲིད་ཀྱི་
མྱོས་ནས་རྟག་པར་ལྟ་བ་ལས། འཆི་བའི་རྟགས་བྱུང་ནས་ཆད་པར་འཛིན་པར་འདོད་
པའི་ཁམས་ཀྱི་ལྷའོ། །ཁ་ཅིག་གིས་ཏིང་འཛིན་གྱི་དབང་གིས་མྱོས་ནས། རྟག་པར་ལྟ་
བ་ལས་ཤི་ནས་ཆད་པར་ལྟ་བའི་ལྷ་ཚེ་རིང་པོའོ། །དེ་དག་ནི་འཁྲུལ་པའི་དབང་གིས་
བསྐལ་པའོ། །གདོན་དང་མི་ཡང་རང་བཞིན་བསྐལ། །ཞེས་བྱ་བ་ནི། གནོད་པ་སྦྱོར་
བས་གདོན་ནོ། །དེ་ཡང་གཟུགས་ནི་ཡིད་ཀྱི་གཟུགས་ཅན། མི་དག་ཕལ་ལ་མི་སྣང་
བ་རང་བཞིན་གྱིས་མི་མཐོང་པ། འཇིག་རྟེན་ཀུན་ཏུ་རྒྱུ་བ་ཡི་དྭགས་ཏེ། རང་བཞིན་
གྱིས་བསྐལ་པའོ། །ཕ་མ་མ་རྟོགས་ཤ་ཟ་བསྐལ། །ཞེས་བྱ་བ་ལ། ཕ་ཉིད་དང་མ་ཉིད་
ཡིན་པར་མ་རྟོགས་ནས་དེའི་ཤ་ཟ་སྟེ། དཔེར་ན་ཕ་ཤི་ནས་ཅིར་སྐྱེས་པའི་ཤ་ཟོས་པ་
ལྟ་བུའོ། ཁོལ་པོ་དང་བྲན་དང་ཆུང་མ་དང་དགྲ་ལ་སོགས་པ་བྱེད་དོ། །ཅི་ཡི་ཕྱིར་ཞེ་
ན། འཁོར་བ་ཐོག་མ་མེད་པས་ཕ་ནི་བུ་ཉིད་ཅེས་བྱ་བ་ལྟ་བུའོ། །ལན་ཆགས་མ་རྟོགས་
སྙིང་དུ་སྡུག །ཅེས་བྱ་བ་ནི། བུ་ཚ་ནི་འཇིག་རྟེན་ཆགས་པའི་དབང་གིས་སྙིང་དུ་སྡུག་
སྟེ། དེ་ལན་ཆགས་པས་ལན་ཆགས་ཏེ། སྲོག་ལ་སོགས་པའི་ཁྲིན་ཞེད་པའོ། །དེ་ལྟར་
མ་རྟོགས་པ་ནི་དེ་ལྟར་མི་ཤེས་ཏེ་འཁྲུལ་པ་ན་མ་རྟོགས་པའོ། །སྙིང་དུ་སྡུག་པ་ནི་སྙིང་
བྱམས་པ་དང་། བརྩེ་གདུང་བའོ། །མི་དག་ལས་ཁ་ཅིག་ནི། སྲོག་གཉེན་མ་རྟོགས་
ཁོང་དུ་བསྟིམ། །ཞེས་བྱ་བ་སྟེ། སྲོག་བཅད་པའི་ལན་ཆགས་ཅིར་གྱུར་པ་མ་ཤེས་པས།



46
སངས་རྒྱས་གཡུང་དྲུང་བོན་གྱི་དཔེ་ཚོགས།
མའི་ཁོང་དུ་དྷིབ་༼སྡེབ༽ནས་གསོད་པ་དང་། བྱོལ་སོང་ཁ་ཅིག་མ་རྟོགས་པས། བུ་
ལ་ཞེ་སྡང་སྟེ་མའི་ཁོང་དུ་གསོད་པ། རི་དྭགས་རུ་དམར་ལྟ་བུ་ལ་སོགས་པའོ། །དེ་དག་
ནི་སྡིག་པ་རབ་ཏུ་ཆེ་སྟེ། འདི་སྐད་དུ། ལས་ཀྱི་འཕྲོ་མཐུན་ལན་ཆགས་པས། །ཕ་མ་བུ་
དང་ཚ་བོར་སྐྱེས། །ཁ་ཅིག་མ་སྲོག་མ་ལ་སྲོག་ལན་ཆགས་མཚམས་མེད་ལས་ཀྱི་ཁ་ཚང་།
ཁ་ཅིག་ལན་ཆགས་ཁོང་དུ་བསད། །སྡིག་པ་རབ་ཏུ་ཆེ་བ་ནི། །འདི་དང་ཕ་རོལ་ཐམས་
ཅད་དུ། །གང་དུ་སྐྱེས་པ་ལན་ཆགས་ནི། །བུ་ཚ་འཆི་ཞིང་ལན་ཆགས་འདེད། །རབ་ཆད་
ལ་སོགས་དེའི་འགྱུར། །ཞེས་འབྱུང་ངོ་། །དེ་བས་ན་དེ་ལྟ་བུ་རྣམས་ཤེས་རབ་ཅན་གྱིས་
བརྟགས་ན་སྟོན་པའི་ནད། འཇིག་རྟེན་ཕྱི་མའི་རྒྱུས་སྡུག་བསྔལ་བསྐྱེད་པས་ན་ནད་
དུ་གྱུར་པ་སྟེ། དེ་ཐུབ་རྟོགས་པས་ནད་དུ་འགྱུར། །ཞེས་བྱའོ།།
ད་ནི་དོན་བཞི་པ་མ་འཕྲད་པས་རང་བཞིན་གྱིས་བསྐལ་པ་ནི། རིན་ཆེན་
གཏེར་ནི་ས་གཞིས་བསྐལ། །ཞེས་བྱ་བ་ལ་སོགས་པའི་སྨོས་ཏེ། རིན་པོ་ཆེའི་གཏེར་
ནི་རིན་ཆེན་གཏེར་རོ། །དེ་ཡང་ས་དྲི་མ་མེད་པ་ཚ་གྲང་ཁོད་སྙོམས་པ་གསེར་གྱི་ས་
གཞིའི་སྟེང་ན་ཡོད། དེ་བསྐལ་ཞིང་བར་དུ་བཅད་པས་མི་མཐོང་ངོ་། །དམུ་ལོང་ལྟ་བུ་
མདོག་གིས་བསྐལ། །ཞེས་བྱ་བ་ལ། མ་ཡི་ལྟོ་ནས་མིག་མེད་པ་ནི། དམུ་ལོང་སྟེ་ཁ་དོག་
དང་དབྱིབས་མཐོང་མི་སྲིད་ལ། ཁ་དོག་ནི་ཤེས་པ་ལ་སྐྱེ་མི་སྲིད་དོ། །གསང་བ་འོན་
ཅན་སྒྲ་དང་བསྐལ། །ཞེས་བྱ་བ་ནི། མ་ཡི་ལྟོ་ནས་འོན་པ་རྣ་བའི་དབང་པོ་ཉམས་པ་
ནི། གསང་བ་འོན་ཆེན་ནོ། །དེས་སྒྲ་ཐོས་མི་སྲིད་པའོ། །སྒྱུམ་ཞི་འགག་གྱུར་དྲི་དང་
བསྐལ། །ཞེས་བྱ་བ་ལ། སྣའི་དབང་པོ་སྐར་ཁུང་མ་དོད་པ་ནི། དྲི་ལ་གཅོད་མི་སྲིད་
པ་སྟེ། དྲི་མི་ཚོར་བའོ། །ལྐུགས་པ་ཁ་མེད་ཚིག་དང་བསྐལ། །ཞེས་བྱ་བ་ལ། ལྐུགས་པ་



མཛོད་ལྷ་འགྲེལ་བཞུགས་སོ།།
47
“པས་
ནི་ཁ་ཡོད་ཀྱང་སྨྲ་མི་ཤེས་པའོ། །ཁ་མེད་པ་ནི་སྒོ་མ་དོད་པ་སྟེ། དེས་མི་འཕྲད་པས
བསྐལ་ཞེས་བྱའོ། །གཏི་མུག་རང་གསང་ཐབས་ཀྱིས་བསྐལ། །ཞེས་བྱ་བ་ལ། མི་ཤེས་
པས་ནི་གཏི་མུག་སྟེ། མ་རིག་པའོ། །རང་གི་ངང་གསང་བར་རང་གསང་ངོ༌། །ཐབས་
ཀྱི་བསྐལ་པ་ནི་ཐབས་ཀྱིས་བསྐལ་ཏེ། མི་དག་གི་གསང་བའི་ཚིག་དང་སྔགས་དག་
བྱོལ་སོང་དག་ཤེས་པ་མེད་པ་དག་ལ་གོ་བ་མེད་ཅིང་རིག་པ་མེད་པ་འདྲའོ། །བསྐལ་
པ་དེ་ནི་འཁྲུལ་པ་ཡིན། །ཞེས་བྱ་བ་ནི། འཁྲུལ་པའི་དབང་གིས་དེ་ལྟར་འགྱུར་ཞེས་བྱ་
བ་ནི་ཡིན་ནོ།།
ད་ནི་དོན་ལྔ་པ་གྲངས་དང་དུས་ཀྱི་བསྐལ་པ་བསྟན་ཏེ། དཔག་ཏུ་མེད་ནས་
བཅུ་ཚེའི་བར། །དུས་གསུམ་གྲངས་ཀྱི་བསྐལ་པ་འབྱུང་། །ཞེས་བྱ་བ་ལ། འདས་པའི་
དུས་དང་། ད་ལྟར་གྱི་དུས་དང་། མ་འོངས་པ་ནི་དུས་ནི་གསུམ་མོ། །བགྲང་པས་
མཚན་པ་ནི་གྲངས་སོ། །དང་པོ་ཚེ་ལོ་དཔག་ཏུ་མེད་པ་ནི། ཐ་མ་ཚེ་ལོ་བཅུའི་བར་
ལ་བསྐལ་པ་བྱུང་བའི་གྲངས་ནི། བསྐལ་པ་དང་པོ་དམྱལ་ཚེའི་ཚད། །ཅེས་བྱ་བ་
དམྱལ་བའི་ཚེ་ནི། ཤིན་དུ་རིང་བ་ཡིན་ནོ། །དེ་ནི་ཚེ་ཚད་བསྟན་པ་ལས་ཤེས་པར་
བྱའོ། །བསྐལ་པ་དང་པོ་ནི་ཚེ་ལོ་དཔག་ཏུ་མེད་པའོ། །དེའི་དུས་ན་མི་རྣམས་ལས་
མི་བདེ་སྣ་རེ་འབྱུང་བ་ནི། དམྱལ་བའི་ཚེ་ཙམ་ན་རེ་འབྱུང་སྟེ། དེ་བཞིན་དུ་ནི་བདེ་
བའི་གྲངས་ཚེ་ལོ་འབུམ་ལ་སོགས་པ་ལ་ཡང་འབྱུང་བ་ཡིན་ནོ། །ཡང་རྣམ་པ་གཅིག་
ལས། བསྐལ་པ་དང་པོ་དམྱལ་ཚེའི་ཚད་། །གཉིས་པ་བརྒྱད་ཁྲི་བསྐལ་པའོ། །གསུམ་
པ་བདུན་སྟོང་དེ་བཞིན་ནོ། །བཞི་པ་དེ་བཞིན་སུམ་བརྒྱའོ། །དེ་ལྟར་དེ་བཞིན་དྲུག་ཅུ་
སྐོར། །ཞེས་འབྱུང་བ་དང་སྦྱོར་རོ། །དེ་ཡང་དང་པོ་ཚེ་ན་ནི། དེ་བཞིན་དུ་དམྱལ་བའི་



48
སངས་རྒྱས་གཡུང་དྲུང་བོན་གྱི་དཔེ་ཚོགས།
ཚེ་དང་མཉམ་པ་ཡིན་ཏེ། བསྐལ་པ་མཉམ་ལ། བར་གྱི་ཚེ་ནི་འདིར་མ་བསྟན། ད་ལྟ་
ཚེ་ལོ་བརྒྱ་པ་ནི། གླིང་བཞིའི་ནད་ནི་དྲུག་བཅུས་བསྐོར། །ཞེས་བྱ་བ་ལ། ཡོངས་སུ་
རྒྱ་མ་ཆད་པའི་གླིང་སྟེ། ཤར་གྱི་ལུས་འཕགས་པོ་དང་། བྱང་གི་སྒྲ་མི་སྙན་དང་། ནུབ་
ཀྱི་བ་གླང་སྤྱོད་དང་། ལྷོའི་འཛམ་བུ་གླིང་དང་བཞིའོ། །དེ་ལ་མི་ནད་དང་མི་བདེ་བ་
ལོ་བཅུས་བསྐོར་ཞིང་འབྱུང་བའོ། །བསྟན་པ་ཕྱི་པ་ལ་ཚེ་ལོ་བཅུ་པ་ལ་མཚོན་དང་མུ་
གེའི་བསྐལ་པ་ཟླ་བ་ཉི་ཤུ་རྩ་གཅིག་ནས་འབྱུང་སྟེ། དེའི་དུས་ཀྱི་འབྱུང་བའི་བསྐལ་
པ་ཕྲ་མོའོ། །སྤྱིར་ནད་དང་མཚོན་དང་མུ་གེའི་བསྐལ་པ་གོང་མ་བཞིན་ནོ།།
ད་ནི་དྲུག་པ་ནད་ཀྱི་བསྐལ་པ་བསྟན་ཏེ། ཁྱབ་པར་འབྱུང་བའི་བསྐལ་པ་ཕྲ་
མོ་ལ། སྤྱི་ཁྱབ་ཡམས་ནི་དགུའི་༼རེས༽བསྐོར། །ཕྲ་མོ་རིམས་ནི་ལོ་རེ་བསྐོར། །ཞེས་
བྱ་བ་ནི། ཀུན་ཁྱབ་པ་ནི་སྤྱི་ཁྱབ་བོ། །དེ་ཀུན་ལ་འབྱུང་པ་ནི་ཡམས་ཞེས་བྱའོ། །དེ་ལོ་
དགུ་དགུ་ཞིང་འབྱུང་ངོ་། །ཕྲ་མོའི་རིམས་ཞེས་བྱ་བ་ནི། རིམས་ཆུང་ངུན་ཏེ། དེ་ལོ་
རེ་རེས་འབྱུང་བ་ཡང་ཡོད་དོ། །དྲོད་གཤེར་རླན་སྐྱེས་ཟླ་དྲུག་བསྐོར། །ཞེས་བྱ་བ་ནི།
དྲོད་ལས་སྐྱེས་པ་དང་། རླན་ལས་སྐྱེས་པ་དང་། འབྱུང་བའི་འབྲས་བུ་ནི་ཟླ་བ་དྲུག་
གི་སྨིན་པ་དང་། ཟླ་བ་དྲུག་ལ་རྒྱུན་འཆད་པ་དང་། ཟླ་བ་དྲུག་གི་མདོག་འགྱུར་བ་ནི།
བསྐལ་པ་སྟེ་ལོ་ཐོག་ལྟ་བུའོ།།
ད་ནི་དོན་བདུན་པའི་བསྐལ་པ་འཁོར་བུ་ཆུང་བསྟན་ཏེ། །དྲུག་པ་འཁོར་བུ་
ཆུང་གི་བསྐལ་པ་རྒྱུན་མེད་འཁོར་བུ་ཆུང་གི་བསྐལ། །རྐྱེན་དང་མི་མཐུན་བསྐལ་
པར་འགྱུར། །ཞེས་བྱ་བ་ནི་། རྒྱུན་ཞེས་བྱ་བ་ནི་རིས་འདྲ་བ་སྟེ། དཔེར་ན་ཆུ་བོའི་རྒྱུན་
བྱ་བ་ལྟ་བུའོ། །རྒྱུན་མེད་པ་ནི་མི་མཐུན་པའོ། །འཁོར་བུ་ཆུང་ཞེས་བྱ་བ་ནི། ཀུན་



མཛོད་ལྷ་འགྲེལ་བཞུགས་སོ།།
49
ཏུ་མ་ཁྱབ་པའོ། །རྐྱེན་དང་མི་མཐུན་ཞེས་བྱ་བ་ནི། དེའི་རྐྱེན་གྱིས་གཞི་འཇིག་པ་
དང་། བསྐལ་པ་དང་སྡུག་བསྔལ་དུ་གྱུར་པས་ཏེ། དོན་དུ་ན་འཁོར་བུ་ཆུང་གི་བསྐལ་
པ་ནི། དེ་བཞིན་གཏིང་གནོན་པ་མེད་ཅིང་། སྤྱི་ཁྱབ་མ་ཡིན་ཀྱང་། གང་དུ་འཕྲད་
པ་དེའི་རྐྱེན་དང་མི་མཐུན་པའོ། །དེ་དག་དངོས་སུ་བསྟན་པའི་ཕྱིར། རྩི་ཤིང་ལྟ་བུའི་
ནགས་ཚལ་ལ། །སྤྲུལ་པ་མེ་གཏོང་བསྐལ་པར་འགྱུར། །ཞེས་བྱ་བ་ལ། རྩི་ཤིང་ནགས་
ཚལ་སྟུག་པོ་ལ། དུག་གསུམ་གྱི་གདུག་པ་ལངས་ནས་མེ་བཏང་ན་རང་དང་དེ་དག་
ལ། གནས་པ་གཉིས་ཀྱི་བསྐལ་པར་འགྱུར་རོ། །རྣམ་པ་གཅིག་ཏུ་ན། ཀུན་གཞི་ས་
དང་འདྲ་བ་ལས། དགེ་བའི་ས་བོན་རྩི་ཤིང་སྐྱེས་པ་ཡང་ཞེ་སྡང་གི་མེས་བསྲེགས་ན་
བསྐལ་པར་འགྱུར་ཏེ། འདི་སྐད་དུ། བསྐལ་པར་བསགས་པའི་བསོད་ནམས་རྒྱུན། །ཞེ་
སྡང་དྲག་པོ་གཅིག་གིས་སྲེག །ནགས་ཚལ་ལོ་འདབ་རྒྱས་པ་ཡང་། །སྤུ་མེ་འབར་བ་
གཅིག་གིས་སྲེག །ཅེས་གསུངས་པ་ལྟ་བུའོ། །རྒྱ་མཚོ་འཁྱིལ་པའི་ཆུ་དཀྱིལ་དུ། །སྙུག་མོ་
དུག་སྤྱོད་བསྐལ་པར་འགྱུར། །ཞེས་བྱ་བ་ནི། རྒྱ་མཚོ་དང་ཆུ་བྲན་འཁྱིལ་པའི་དཀྱིལ་
དུ། སྙུག་མོའི་དུག་སྤྱོད་ན་རང་དང་ཆུ་ལ་གནས་པའི་བསྐལ་པ་འགྱུར་རོ། །སྙུག་ པའི་
འཆི་བའི་སྙུག་མོའི་དུག་གོ །རྣམ་པ་གཅིག་ཏུ་ན། སེམས་གསལ་ལ་དྭངས་པ་རྒྱ་
མཚོ་ལྟ་བུ་ལ། འདོད་ཆགས་སྡུག་མོའི་དུག་དང་འདྲ་བས་སྤྱོད་ནས་བསྐལ་པར་འགྱུར་
ཏེ། འདི་སྐད་དུ། དགེ་བའི་སྲོག་ཆགས་ཇི་སྙེད་པ། །འདོད་ཆགས་དུག་གི་བསྙུག་པས་
འཆི། །རྒྱ་མཚོ་དྭངས་པའི་སྲོག་ཆགས་ལ། །དུག་ཆུ་གཅིག་གིས་ཐམས་ཅད་འཆི། །ཞེས་
གསུངས་པ་ལྟ་བུའོ། །རྒྱ་མཚོ་བསོགས་པའི་ཆུ་གཞུང་ནི། །སྤྲུལ་པས་གལ་བསྒྱུར་བསྐལ་
པར་འགྱུར། །ཞེས་བྱ་བ་ནི། ཆུ་བོ་ཆེན་པོ་བཞི་ལ་སོགས་པ་ནི། རྒྱ་མཚོའི་ཆུ་སྟེ། དེ་



50
སངས་རྒྱས་གཡུང་དྲུང་བོན་གྱི་དཔེ་ཚོགས།
གལ་བསྒྱུར་ན་རང་དང་ཆུ་ལ་གནས་པའི་བསྐལ་པར་འགྱུར་བའོ། །རྣམ་པ་གཅིག་ཏུ་
ན། ཀུན་གཞི་རྒྱ་མཚོའི་དང་འདྲ་བ་ལ། སེམས་ཀྱི་རྒྱུན་ནི་བསོད་ནམས་འབབ་པའི་
གལ་སྒྱུར་ནི་བསྐལ་པར་འགྱུར་ཏེ། འདི་སྐད་དུ། ཀུན་གཞི་རྒྱ་མཚོའི་ཀློང་དཀྱིལ་
དུ། །བསོད་ནམས་ཆུ་བོ་བཞི་འབབ་བོ། །མ་རིག་པས་བསླུ་བས་འགྱུར་བ། །སྤྲུལ་པ་
ཆུ་གཞུང་བསྒྱུར་དང་མཚུངས། །ཞེས་གསུངས་པ་ལྟ་བུའོ། །ནམ་མཁའ་ཡངས་པའི་
དཀྱིལ་རུམ་ནས། །ཐོག་དང་སེར་བ་བསྐལ་པར་འགྱུར། །ཞེས་བྱ་བ་ནི། ནམ་མཁའ་
ལས་དུས་མ་ཡིན་པས་ཐོག་དང་སེར་བ་དྲག་པོའི་སྤྱོད་པས་ཕབ་ན། རང་དང་གཞན་
གཉིས་ཀ་ལ་བསྐལ་པར་འགྱུར་རོ། །རྣམ་པ་གཅིག་ཏུ་ན། སེམས་ནམ་མཁའ་དང་
འདྲ་བ་དེ་ལ་ཐོག་དང་སེར་བ་དང་འདྲ་བའི་གཏུམ་ཁྲོ་བྱས་པས། དགེ་བའི་ལོ་ཐོག་
བཅོམ་པ་ནི་བསྐལ་པའོ། །དེ་སྐད་དུ། ཡངས་པའི་སེམས་ཀྱི་མཁའ་དཀྱིལ་ནས། །ཁྲོ་
གཏུམ་གདུག་པའི་ཞེ་སྡང་གིས། །དགེ་བའི་ལོ་ཐོག་རྒྱས་པ་ལ། །སེར་བ་འབབ་བཞིན་
བརླག་པ་དང་། །ཐོག་འབབ་བཞིན་དུ་དེ་བརླག་བྱེད། །ཅེས་གསུངས་པ་ལྟ་བུའོ། །མཐོ་
གཙང་གངས་ཀྱི་རྩེ་མོ་ནས། །སེང་གེའི་སྒྲ་འབྱུང་བསྐལ་པར་འགྱུར། །ཞེས་བྱ་བ་ནི་
རི་མཐོན་པོ་དང་། གངས་རི་ལྟ་བུའི་ཁ་ནས་གཞན་སྐྲག་པའི་སྒྲ་འབྱིན་པ་བསྐལ་པར་
འགྱུར་རོ། །སེང་གེའི་སྒྲས་གཞན་སྐྲག་པ་དང་འདྲ་བར་གདུག་པའི་སྒྲས་གཞན་སྐྲག་
པས་བསྐལ་པའོ། །རྣམ་པ་གཅིག་ཏུ་ནི། ང་བོ་སྙམ་པའི་ང་རྒྱལ་གྱི་ཆེ་བ་དང་མཐོ་བར་
བསམ་སྟེ། ཆེ་ཚིག་གཞན་ཁྱད་པར་དུ་གསོད་པའི་ཚིག མི་དག་གཅན་གཟན་གྱི་ནང་
ནས་སེང་གེ་བཞིན་བསམ་སྟེ། ཚིག་སྨྲ་བ་ནི་བསྐལ་པ་སྟེ། འདི་སྐད་དུ། ང་བོ་ང་རྒྱལ་
སེམས་ཀྱི་རྩེ། །གཞན་བས་དཔག་པའི་རི་དྭགས་ནི། །གངས་ལ་སེང་གེའི་སྒྲ་བཞིན་



51
མཛོད་ལྷ་འགྲེལ་བཞུགས་སོ།།
དུ། །སྒྲ་བས་བསྐལ་པའི་ན་རག་རྒྱུ། །ཞེས་བྱ་བ་ནི། །མ་རིག་འཁྲུལ་པའི་བློ་ཅན་གྱིས། །
ཕྲ་མོའི་ཚང་བཤིག་བསྐལ་པར་འགྱུར། །ཞེས་བྱ་བ་ནི། །མ་རིག་པའི་བྱིས་སྦེ་དང་། རྒྱུ་
འབྲས་མི་ཤེས་པའི་སེམས་ཅན་དག ཕྲ་མོའི་སྲོག་ཆགས་དུད་འགྲོ་རྣམས་ཀྱི་ཚང་
བཤིག་ན་བསྐལ་པར་འགྱུར་རོ། །རྣམ་པ་གཅིག་ཏུ་ན། གཏི་མུག་མ་རིག་པའི་འཁྲུལ་
པའི་བློ་དང་ལྡན་པའི་སེམས་ཅན་གྱིས། དགེ་བ་ཕྲ་མོ་ཆུང་དུ་ཕྱག་འཚལ་བ་ཙམ་
ཡང་མི་བྱེད་པ་ནི། གདུག་པ་ཅན་གྱི་ཚང་བཤིག་སྟེ། འདི་སྐད་དུ། གཏི་མུག་མུན་པའི་
བློ་ཅན་དང་། །མ་རིག་ལོག་པར་འཁྲུལ་པའི་བློས། །སྡིག་པ་ཆེ་ཡང་མི་ལོ་༼མི་གོལ༽ཞིང་། །
དགེ་བ་ཕྲ་ན་མི་བྱེད་པ། །དེ་དག་ཕྲ་མོའི་ཚང་བཤིག་ཡིན། །ཞེས་གསུངས་པ་ལྟ་བུའོ། །
དེ་དག་རྐྱེན་གྱིས་བར་དུ་གཅོད། །སྤྱོད་པ་ཐུན་ལ་བབ་པར་སྟོན། །ཞེས་བྱ་བ་ནི། འཁོར་
བུ་ཆུང་གི་བསྐལ་པ་དེ་དག་ནི། མི་མཐུན་པའི་རྐྱེན་གྱིས་ཐར་པ་བདེ་བའི་བར་དུ་
གཅོད་པས་ཏེ། གང་དེ་ལྟར་སྤྱོད་པའི་འགྲོ་བ་དེ་ན་ཐུན་ལ་བབ་ནི་ཡང་ཡང་བའི་ལས་
ཀྱི་ཐུན་ལ་བབ་པས་དེ་སྐད་དུས་གསུམ་གྱི་གཤེན་རབ་ཀྱང་ཤིན་དུ་ཡ་ང་བ་སྟེ། རབ་
ཏུ་དཔག་པར་བྱའོ། །ཞེས་སྟོན་ནོ།།
ད་ནི་དོན་བརྒྱད་པ་རྒྱུ་མཐུན་ལས་ཀྱི་བསྐལ་པ་{བདུན་པ་ལས་བསྐལ།)བསྟན་
ཏེ། རྒྱུ་མཐུན་ལས་ཀྱི་བསྐལ་པ་ནི། །ཞེས་བྱ་བ་ནི། རྒྱུ་མཐུན་ལས་ལ་སྐྱེ་བའི་བསྐལ་
པ་སྟོན་ཏེ། རྒྱུ་ནི་ས་བོན་ནོ། །དེ་ཡང་ལས་བྱུང་བ་མི་རྟག་པ་ཅན་ནི་བསྐལ་པ། མི་
འཕྲད་པ་ལས་ཡང་བསྐལ་པའོ། །ནི་ཞེས་བྱ་བ་ནི། བསྐལ་པ་གཞན་ལ་དགར་བའི་
དོན་ནོ། །སྤྱི་མཐུན་རྒྱུ་ནི་གཅིག་ལས་འབྱུང་། །ཞེས་བྱ་བ་ནི། སྤྱི་མཐུན་གྱི་རྒྱུ་ནི་སྤྱི་
ལས་དེ་ནི་སྤྱི་མཐུན་གྱི་རྒྱུ་གཅིག་སྟེ། སེམས་ཅན་སྤྱིའི་ལས་གཅིག་ལས་གྲུབ་པ་



52
སངས་རྒྱས་གཡུང་དྲུང་བོན་གྱི་དཔེ་ཚོགས།
གང་ཡིན་པའི། དེ་ཡང་ཁ་ཅིག་ནི་ཕྱུ་དང་དབང་ཕྱུག་དང་། བྱེད་པའི་སྐྱེས་བུ་བདག་
གང་ཡིན་པ་དེས་བྱས་པར་ལྟ་བ་དག་ནི་སྤྱི་མཐུན་གྱི་རྒྱུ་གཅིག་དེ་ཡིན་ཞེས་བྱ་བར་
སྨྲའོ། །ཁ་ཅིག་ནི་ཕྱི་ནང་ཐམས་ཅད་ཀུན་ཏུ་བཟང་པོའི་རོལ་པ་ཞེས་སྨྲའོ། །འདིར་
ནི་སྤྱི་མཐུན་གྱི་ལས་གང་ཡིན་དེ་རྒྱུ་གཅིག་ཞེས་སྨྲའོ། །འབྲས་བུ་ལས་ཀྱི་སོ་སོར་
བསྐལ། །ཞེས་བྱ་བ་ནི། རྒྱུ་སྤྱི་མཐུན་དེ་ལས་འབྲས་བུའི་ལས་དགེ་བ་དང་མི་དགེ་བ་
དང་། ལུང་དུ་མ་བསྟན་པ་ལ་སོགས་པ་སོ་སོར་བསྐལ་ཏེ་མི་འདྲ་བ་ཡིན་ནོ། །དེ་ཡང་
སྤྱི་མཐུན་ལས་ལ་ལྟོས་ན་འབྲས་བུའོ། །ལས་ཀྱི་ཞེས་བྱ་བ་ནི། བྱེད་པའི་སྒྲར་བཤད་པ་
སྟེ། གནས་དང་ཁ་དོག་ལ་སོགས་མི་མཐུན་ཞིང་མི་འཕྲད་པ་ནི་བསྐལ་པའོ། །དཔེར་
ཞེ་སྡང་གི་དབང་གིས་དམྱལ་བ་དང་། འདོད་ཆགས་ཀྱི་ལས་ཀྱིས་ཡི་དྭགས་སུ་སྐྱེས་
པ་རྣམས་ནི་ལས་ཀྱི་བསྐལ་པའོ།།
{བརྒྱད་པ་མིང་གི་བསྐལ་པ་ནི།)མེ་ཆུ་ས་རླུང་ནམ་མཁའ་ལ། །འབྱུང་བ་མིང་
གིས་སོ་སོར་བསྐལ། །ཞེས་བྱ་བ་ནི། མེ་ཡི་ཚ་བ་དང་། ཆུ་གཤེར་བ་དང་། རླུང་གཡོ་
བ་དང་། ས་སྲ་བ་དང་། ནམ་མཁའ་གཡོ་བ་༼ཡངས་པ༽དང་ལྔ་ནི་འབྱུང་བ་སྟེ། སྐྱེ་
བའི་རྒྱུར་གྱུར་པས་འབྱུང་བའོ། །དེ་རེ་རེ་ལ་ཡང་ལྔ་ལྔ་ཚང་སྟེ་མིང་གི་སོ་སོར་བསྐལ་
པའོ། །དེ་ཡང་ལས་ཀྱི་སྒོ་ནས་སྤྱད་དེ་ངོ་བོ་ལྔ་ལྔའོ། །འདུས་པ་ཕུང་པོ་གཅིག་ལས་
ཀྱང་། །ལྔ་སྤྲོས་དེ་ནི་སོ་སོར་བསྐལ། །ཞེས་བྱ་བ་ནི། བསྡུས་ན་སྤུངས་པའི་ཕུང་པོ་ནི་
འདུས་པའི་ཕུང་པོ་སྟེ། གཟུགས་ཀྱི་ཕུང་པོ་ལ་སོགས་པ་ཕུང་པོ་ལྔ་གང་ཡིན་པ་སྟེ།
རེ་རེ་ལ་ལྔ་ལྔ་སྟེ། དེ་བས་ན་གཅིག་ལ་ལྔ་སྤྲོས་ཞེས་བྱ་སྟེ། འོག་ནས་བཤད་དོ། །སོ་
སོར་བསྐལ་ཞེས་བྱ་བ་ནི། མ་འདྲེས་པའོ། །དེ་རེ་རེ་ཞིང་རྫས་ལྟ་བུར་མཉམ་ལ་མ་



53
མཛོད་ལྷ་འགྲེལ་བཞུགས་སོ།།
འདྲེས་པར། སོ་སོ་ན་རང་གི་མཚན་མ་འདྲེས་པའོ། །དེ་བཞིན་མིང་གིས་ཕྱེས་ནས་
ཀྱང་། །བསྐལ་པའི་ཕྱི་མཐར་ཐུག་པར་བསྟན། །ཅེས་བྱ་བ་ནི། དེ་བཞིན་ཞེས་བྱ་བ་
གང་བཞིན་ཏེ། ཕུང་པོ་བཞིན་དུ་ཁམས་དང་སྐྱེ་མཆེད་ལ་རྟེན་ཅིང་འབྲེལ་པ་འབྱུང་
བ་ལ་ཡང་མིང་གིས་ཕྱེ་ནས། རེ་རེ་ལ་མང་པོར་ཐུག་པར་བསྟན་ཏེ། བསྐལ་པ་ཕྱི་མའི་
མཐར་གཏུག་པས། བསྐལ་པ་དཔག་ཏུ་མེད་པའི་གྲངས་སུ་ཕྱེ་བ་གང་ཡིན་པའོ།།
དགུ་པ་ཐུགས་རྗེའི་བསྐལ་པ་ནི།} ད་ནི་དོན་དགུ་པས་ཏེ་བསྐལ་པའི་ཚད་
བསྟན་ཏེ། བསྐལ་པ་རྣམ་པ་མང་བསྟན་པ། །འཇིག་པའི་བསྐལ་པ་དམྱལ་བ་ཡི། །སྲིད་
པ་མེད་ནས་སྣོད་ཟད་པའོ། །ཞེས་བྱ་བ་ནི། བསྐལ་པ་རྣམ་པ་མང་པོ་བསྟན་པ། གནས་
དང་གནས་ཀྱི་བསྐལ་པ་ལ་སོགས་པ། བསྐལ་པ་དགུ་དང་བསྐལ་པས་བསམ་གྱིས་མི་
ཁྱབ་པ་བསྟན་པ་ནི། མང་པར་བསྟན་པའི། འཇིག་པའི་བསྐལ་པ་ནི་དམྱལ་བའི་སྲིད་
པ་མེད་པ་སྟེ། ནམ་འཇིག་པའི་ཚེ་སྣ་ལ་དམྱལ་བ་ནས་འཇིག་སྟེ། དམྱལ་བ་ལས་ཟད་
པ་ནི་ཡི་དྭགས་ལ་སོགས་པའི་གང་ལས་ལུས་པའི་སར་སྐྱེ་ལ། གང་ལས་མ་ཟད་པ་
ནི་སྟོང་གསུམ་གཞན་གྱི་འཇིག་རྟེན་གྱི་དམྱལ་བར་སྐྱེའོ། །དེ་བཞིན་དུ་ཡི་དྭགས་ནས་
བསམ་གཏན་བཞི་པའི་ལྷའི་བར་དུ་དེ་བཞིན་ནོ། །དེའི་ཡུན་ལ་བསྐལ་པ་ཕྲ་མོ་ཉི་ཤུའི་
ཡུན་དུ་གནས་པ་ཡིན་ནོ། །སྲིད་པ་མེད་པ་ནི་སེམས་ཅན་གྱི་སྐྱེ་བ་གནས་དེ་དག་ན་
མེད་ནས། དེའི་རིང་ལ་སྣོད་རྣམས་ཀྱང་ཞིག་པ་གང་ཡིན་པ་དེ་ནི་ཞིག་པའོ། །དེའི་ཡུན་
ལ་བསྐལ་པ་ཕྲ་མོ་བཅུའི་ཡུན་དུ་གནས་པ་ཡིན་ནོ། །དེ་ནི་འཇིག་པའི་བསྐལ་པའི་
ཚད་དོ།།
ད་ནི་ཆགས་པའི་བསྐལ་པའི་ཚད་བསྟན་པར་བྱ་སྟེ། ཆགས་པ་དང་པོ་རླུང་



54
སངས་རྒྱས་གཡུང་དྲུང་བོན་གྱི་དཔེ་ཚོགས།
ནས་ནི། །དམྱལ་བ་ཆགས་པའི་བར་དུའོ། །ཞེས་བྱ་བ་ནི། དང་པོ་རླུང་འཇམ་པོ་ལང་
ནས། རླུང་གི་དཀྱིལ་འཁོར་ཆགས་པ་ནི། རླུང་ནས་༼དང༽པོ་སྲིད་པ་ཡིན་ནོ། །སྣོད་
མས་རི་རབ་ལ་སོགས་པ་སྲིད་ནས། བཅུད་ཡས་སྲིད་དེ་ལྷ་རྣམས་གང་གཏུམ་པ་ཅན་
བཅས་པ་ལ་སོགས་མི་དང་སྨྲ་ལ་སོགས་པ་ས་ལ་གནས་པ་སྲིད་དོ། །དེའི་ལས་དགེ་
སྡིག་གི་སྐྱེ་མཆེད་ལས་ངན་སོང་མཐོ་རིས་སྲིད་དོ། །དམྱལ་བ་ལ་ཐུབ་ནི་ནང་གི་
མཇུག དམྱལ་བ་སྲིད་པའི་བར་དུའོ། །ཞེས་བྱ་བ་ཡིན་ནོ།།
ད་ནི་གནས་པའི་བསྐལ་པའི་ཚད་བསྟན་པར་བྱ་སྟེ། དེ་ལ་ཉི་ཤུའི་བསྟན་པ་ལ། །ཡ་
ཐ་རིང་པོ་བསྟན་པའི་ཕྱིར། །བར་གྱི་བསྐལ་པ་དཔག་མེད་ནས། །ཚེ་ལོ་བཅུ་བར་
སླེབས་ཀྱི་བར་ནི་ཡ་ཐ་རིང་པོ་ཞེས་བྱའོ། །དེ་ནས་ཡར་སྐྱེ་མར་འབྲི་བའི་བསྐལ་པ་ཕྲ་
མོ་བཅོ་བརྒྱད་དང་། ཡར་སྐྱེ་བ་ནི་གཅིག་ཡིན་ཏེ། །དེ་དག་ཚེ་ནི་བརྒྱད་ཁྲིའི་བར། །ཞེས་
བྱ་བ་ལ། ཚེ་ལོ་བཅུ་པ་ནས་ཡར་སྐྱེ་བར་ཚེ་རིང་བར་གྱུར་པ། ཚེ་ལོ་བརྒྱད་ཁྲི་ཐུབ་
པའི་དུས་ཡོད་དོ། །དེ་ལྟ་བུ་ལན་བཅོ་བརྒྱད་བྱས་ནས། ཡང་མར་འབྲི་བ་གཅིག་དང་
མར་༼ཡར༽སྐྱེ་བ་གཅིག་སྟེ། སུམ་ཁུག་ནི་ཐ་མ་རིང་པོ་སྟེ། དེ་ལྟར་ཉི་ཤུ་ནི་བར་གྱི་
བསྐལ་པ་ཉི་ཤུ་ཞེས་བྱ་བ་ཡིན་ནོ། །དེ་དག་ཡར་སྐྱེ་བ་དང་མ་འབྲི་བ་དག ཅི་ལྟ་བུ་
གང་གི་དབང་གིས་ཞེ་ན། མདོ་ལས། གཏོ་བུ་འབུམ་སྲས་མི་རྣམས་ཚེ་ལོ་དཔག་ཏུ་
མེད་པ་ནས་ཐ་མར་བཅུར་འགྱུར་ལ། བཅུ་ནས་བརྒྱད་ཁྲི་འགྱུར་བ་ནི། དཔེར་ན་ཟླ་
བ་ལ་ཡར་ངོ་མར་ངོ་བཞིན་ནོ། །གསོལ་པ། གཤེན་རབ་ལགས། མི་དགེ་ཚེ་སྐྱེ་འབྲི་
བྱེད་པ་གང་ལགས། རྒྱུ་གང་ལགས་བསྟན་དུ་གསོལ། གཤེན་རབ་ཀྱིས་བཀའ་བསྩལ་
པ། གཏོ་བུ་འབུམ་སྲས་འདི་ལྟ་སྟེ། མི་དག་རང་རེའི་ལས་ངན་པའི་དབང་གིས་ཚེ་



མཛོད་ལྷ་འགྲེལ་བཞུགས་སོ།།
55
ཐུང་བར་འགྱུར་ཏེ། དཔེར་ན་དུས་དང་པོའི་དུས་མིས་ཟས་ལ་རྔམ་པས་ཟས་ནུབ་པ་
བཞིན་དུའོ། །དེ་ནས་མཐར་ཉོན་མོངས་པ་རྒྱས་པས་ཚེ་ལོ་བཅུ་བར་འགྱུར་རོ། །གང་
གི་ཚེ་ལོ་བཅུ་བར་འགྱུར་བ་དེའི་ཚེ། བོན་འཕྲུལ་ངག་བདེན་པ་ནུབ་ནས་མིང་མི་
སྲིད་པ་དེའི་དུས་ཀྱང་ཡོད་ལ་སྐབས་ཀྱང་ཡོད་དོ། །དེ་ནས་དེའི་ཚེ་ནམ་མཁའ་ལས་
མཚོན་ཆར་འབབ་པ་དེའི་དུས་ཡོད་དེ། དེའི་སྐབས་ཀྱང་ཡོད་དོ། །དེའི་ཚེ་སེམས་
ཅན་དག ཕ་དང་མ་ལ་ཡང་དགྲའི་འདུ་ཤེས་ཉེ་བར་གནས་ཏེ། གཞན་སྨོས་ཡང་
མེད་དོ། །དེ་དག་གཅིག་ལ་གཅིག་གསོད་ཅིང་རྡེག་པ་ནི། དཔེར་ཕ་ཡི་ཤན་པ་དང་
བུ་དཔའ་བོ་འཕྲད་པ་བཞིན་ནོ། །དེའི་ཚེ་གང་དག་འཐབ་མོ་ལ་མི་དགའ་བ་དེ་རི་ལ་
བྲོས་ཏེ། མཚེའུ་དང་ནགས་ཚལ་ལ་གནས་ནས་གང་དག་ཡོད་པ་དེ། ཟས་སུ་པད་མ་
དང་ཤིང་གི་རྩ་བ་དག་ཟའོ། །གང་དག་འཐབ་རྩོད་ལ་དགའ་བ་དེ་དག་གཅིག་གིས་
ཟད་པར་མ་ལུས་པར་ཤི་བར་བྱེད་དེ། གཅིག་ལ་གཅིག་རྡེག་ཅིང་གསོད་པ་སེམས་
ཅན་དམྱལ་བ་བཞིན་དུའོ། །དེ་ཙམ་གྱི་གྲོང་ཁྱེར་དུ་མི་དག་མ་ལུས་པར་བྱེད་པའི་
དུས་དང་སྐབས་ཀྱང་ཡོད་དོ། །དེ་ནས་ཡུན་རིང་པོ་ཞིག་ན་གངས་རི་ལ་བྲོས་པས། མི་
དག་གྲོང་དུ་བབས་ནས་འདི་སྐད་དུ། སྐྱེ་བ་འཇིག་རྟེན་སྟོང་ངོ་། །མི་མེད་དོ་ཞེས་ཟེར་
ཞིང་འབོད་དོ། །དེ་ལས་གང་གཅིག་ལ་གཅིག་མཐོང་ན་རབ་ཏུ་དགའ་སྟེ། ཨེ་མ་ཧོ་
སེམས་ཅན་གསོན་པོ་དག་མཐོང་ངོ་། །བྱམས་པའི་གཉེན་དབང་འཕྲད་དོ། །གདུང་
བའི་མ་ལྟ་བུ་དང་འཕྲད་དོ། །སྐྱོབ་པའི་གྲོགས་ལྟ་བུ་དང་འཕྲད་དོ། །སྡུག་བསྔལ་
སྐྱབས་དང་འཕྲད་དོ། །ཞེས་ཟེར་ཞིང་གཅིག་ལ་གཅིག་ཕ་མ་དང་ཕུ་ནུའི་སེམས་དང་
གཉེན་བཤེས་ཀྱི་སེམས་དང་ལྡན་པས། རབ་ཏུ་དགའ་ཞིང་གནས་པར་འགྱུར་བ་



56
སངས་རྒྱས་གཡུང་དྲུང་བོན་གྱི་དཔེ་ཚོགས།
ལས། ནམ་ཞིག་ན་མི་དག་འདུས་ནས་གཅིག་ལ་ལ་གཅིག འདི་སྐད་དུ་མི་ལྷུང་ན་
སྲིད་དགོས་ན་ད་ཅི་གྲོས་ཞེས་ཟེར་རོ། །དེ་ལན་དུ་འུ་བུ་ཅག་ནི་སྔར་ཤི་བ་ཡང་ཡང་
མང་དུ་བསད་དེ། ཤི་ན་ཤིན་དུ་མ་ལེགས་ཏེ། མ་བསད་པར་ཤི་ན་ཅི་འགྱོད་དུ་ཡོད།
དེ་བས་ན། མི་ཕུང་བ་ནི་སྲོག་གཅོད་༼བཅད༽པས་ཡིན་ནོ། །འུ་བུ་ཅག་ནི་སྲོག་
གཅོད་པ་སྤོང་། ཞེས་སྲིད་བཅས་པ་དེ་དག་གི་ཚེ་རིང་བྱེད་བཞིན་སྐྱེས་ནས། ཚེ་ལོ་
ཉི་ཤུ་ཐུབ་བོ། །དེས་ནས་ཚེ་ལོ་ཉི་ཤུ་ལོན་པའི་བུ་ཙས་༼ཚ༽ན་རེ། འུ་བུ་ཕ་མའི་གོང་
དུ་ཚེ་ཐུང་ལ་བཞིན་ངན་ན། འུ་ཅག་གི་ཕ་མས་སྲོག་གཅོད་པ་སྤངས་པས། ཚེ་དང་
བསོད་ནམས་སྐྱེས་པས། འུ་བུ་ཅག་ནི་སྲིད་པ་གང་ལྟར་བཅའ། ཞེས་བགྲོས་ནས། འུ་
བུ་ཅག་ནི་རྐུ་བ་ལ་དགའ་སྟེ་དེའི་རྒྱུས་འཐབ་པ་དང་། བསོད་༼གསོད༽པ་ཅན་ཡིན་
གྱི་རྐུ་བ་དེང་ནས་སྤང་ཞེས་སྲིད་བཅས་ཏེ། དེའི་ཚེ་དང་ལོངས་སྤྱོད་འཕེལ་ཏེ་ལོ་བརྒྱ་
བཞི་༼བཞི་བཅུ་༽དང་ལྔ་བཅུ་ཐུབ་པར་གྱུར་རོ། །དེ་དག་གི་ཚེ་ནམ་ཞིག་ན་འདུས་
ཏེ་བགྲོས་པ་དག་ཀྱང་སྔ་མ་བཞིན་དུ་སྦྱར་ཏེ། དེ་དག་ནི་གཅིག་ལ་གཅིག་འུ་བུ་ཅག་
ནི་འདོད་པ་ལོག་པར་གཡེམ་པ་ཡིན་པས། དེའི་རྒྱུས་འཐབ་པ་དག་བྱུང་སྟེ། ཆང་དང་
བུད་མེད་ནི་འཐབ་མོའི་རྩ་༼བའི༽གཞིའོ། །ཞེས་གྲགས་པས་གཞན་གྱི་བུད་མེད་
ལ་སྤྱོད་པ་སྤང་ངོ༌། །ཞེས་སྲིད་བཅས་པས་དེ་དག་ཚེ་ལོ་བརྒྱ་ཐུབ་པར་གྱུར་རོ། །དེ་
དག་བུ་ཚས་རྫུན་དུ་སྨྲ་བ་སྤངས་པས་ཚེ་གཉིས་བརྒྱ་ཐུབ་པར་གྱུར་རོ། །ཉིས་བརྒྱ་བ་
དག་གི་བུ་ཚས་དབྱེན་དང་ཕྲ་མ་སྤངས་པས་བཞི་བརྒྱ་ཐུབ་བོ། །དེ་དག་གི་བུ་ཚས་ཞེ་
རྔམ་དང་རྟེན་༼མངན༽སེམས་སྤངས་པས། བརྒྱད་བརྒྱ་དང་ཁ་ཅིག་གིས་སྟོང་ཐུབ་
བོ། །ཚེ་ལོ་སྟོང་པའི་བུ་དང་ཚ་བོ་དག་གིས་
གིས་ཚིག་རྩུབ་མོ་སྤངས་པས། ཚེ་ལོ་གཉིས་



5
མཛོད་ལྷ་འགྲེལ་བཞུགས་སོ།།
སྟོང་ཐུབ་བོ། །དེ་དག་གི་བུ་ཚས་རློམ་སེམས་སྤངས་པས་ཚེ་ལོ་བཞི་སྟོང་ཐུབ་བོ། །དེ་
དག་གི་བུ་ཚས་གནོད་སེམས་སྤངས་པས་བརྒྱད་སྟོང་ཐུབ་བོ། །དེ་དག་གི་༼ནང༽ལ་
ཁ་ཅིག་གིས་ཁྲི་ཐུབ་བོ། །དེ་དག་གི་བུ་ཚས་ལོག་པར་ལྟ་བ་སྤངས་པས་ཉིས་ཁྲི་ཐུབ་
བོ། །དེ་དག་གི་བུ་ཚས་སེམས་ལས་སུ་རུང་བར་བྱས་ནས། དོན་ཚུལ་བཞིན་ཡིད་ལ་
བྱས་པས་བཞི་ཁྲི་ཐུབ་བོ། །དེ་དག་གི་བུ་ཚ་དག་གིས་ལས་སུ་བྱ་བ་ཤེས་བཞིན་དུ་སྤྱད་
པས་ཚེ་ལོ་བརྒྱད་ཁྲིར་ཐུབ་པར་གྱུར་ཏེ། ཚེ་ཐུང་བ་ལས་རིང་པར་འགྱུར་བ་བཞིན་དུ།
བསོད་ནམས་བྱེད་བཞིན་ཡང་དེ་ལྟར་འཕེལ་ལོ། །གཏོ་བུ་འབུམ་སྲས་མི་དག་ཚེ་རིང་
པ་དང་། ཐུང་པའི་སྐྱེ་འབྲིའི་རྒྱུ་དང་ཚུལ་བཞིའི་དེ་དག་ཡིན་ཏེ། དེ་ནས་ཡང་ལས་
ངན་པས་ཚེ་ཐུང་བར་འགྱུར་ཏེ། དེ་ལ་བོན་འཕྲུལ་ངག་བདེན་པ་འདིས་འགྲོ་རྣམས་
དྲང་བར་བྱའོ། །ཞེས་གསུངས་པ་ལྟ་བུའོ། །འདི་ནི་འཛམ་བུ་གླིང་འདིའི་དབང་དུ་
བྱས་ཏེ་བསྟན་པའོ།།
དེ་ལྟར་འཇིག་རྟེན་ཆགས་པ་འདི། །བསྐལ་ཕྲན་ཉི་ཤུར་གནས་པ་ཡིན། །ཞེས་
བྱ་བ་ནི། བར་གྱི་བསྐལ་པ་ཉི་ཤུའི་ཡུན་དུ་གནས་པའོ། །གནས་པའི་བསྐལ་པ་དེ་
ཙམ་ན། གཞན་དག་གི་ཡུན་ཅི་ཙམ་ཞེ་ན། ཆགས་པ་དང་ནི་འཇིག་པ་དང་། །ཞིག་
ནས་འདུག་པ་དག་མཉམ་མོ། །ཞེས་བྱ་བ་ནི། ཆགས་པ་དང་། འཇིག་པ་དང་། ཞིག་
ནས་འདུག་པ་དང་། གསུམ་པོ་གནས་པ་དང་མཉམ་པོ་ཡིན་ཏེ། བར་གྱི་བསྐལ་ཕྲན་
ཉི་ཤུ་ཉི་ཤུ་ཡིན་ནོ། །དེ་དག་བརྒྱད་ཅུ་བསྐལ་ཆེན་ཡིན། །ཞེས་བྱ་བ་ནི། བསྐལ་ཕྲན་
བརྒྱད་ཅུ་ལ་བསྐལ་པ་ཆེན་པོ་གཅིག་ཅེས་བྱའོ། །བར་གྱི་བསྐལ་པ་ནི་བཞི་ཞེས་བྱ་
སྟེ། ཉི་ཤུར་ཆགས་པ་དང་། ཉི་ཤུར་གནས་པ་དང་། ཉི་ཤུར་འཇིག་པ་དང་། ཉི་ཤུར་



8
སངས་རྒྱས་གཡུང་དྲུང་བོན་གྱི་དཔེ་ཚོགས།
སྟོང་པ་བཞི། བསྐལ་པ་ཆེན་པོ་གཅིག་ཅེས་བྱའོ། །ད་ལྟའི་བསྐལ་པ་གྲངས་མེད་
གསུམ་གྱི། །དམྱལ་བ་གཏན་གནས་ནས་སྤང་ནས་ནི། །འབྲས་བུ་སངས་རྒྱས་གྲུབ་
པར་བསྟན། །ཅེས་བྱ་བ་ནི། ཐར་པ་ཐོབ་པར་དཀའ་བ་བསྟན་པ་ཡིན་ཏེ། དེ་ལྟ་བ་ཞེས་
བྱ་བ་ནི་བསྐལ་པ་ཆེན་པོ་ལ་སྙེགས་སོ། །བསྐལ་པ་ཆེན་པོ་གྲངས་མེད་པ་གསུམ་གྱི་
ནི། འབྲས་བུ་སངས་རྒྱས་འགྲུབ་སྟེ། དེ་ཡང་གང་ཟག་ཤེས་པ་ཐ་མ་ཅི་ལྟ་བར། དོན་ལ་
མོས་པས་དབང་པོ་ཞེས་པས་ཀྱང་། བསྐལ་པ་གྲངས་མེད་པ་གསུམ་གྱི་ཐར་པར་གྲུབ་
ལ། དབང་པོ་རྣོ་བས་ཀྱང་ཐོགས་སོ་ཞེས་བྱ་བ་ནི། དྲང་སྲོང་པས་བཞེད་དོ། །ཐེག་པ་ཁ་
ཅིག་ནི་དབང་པོ་རྟུལ་པོ་འགོར་དུ་ཟད་ཀྱི། དབང་པོ་རྣོ་བས་ནི་ཚེ་གཅིག་ལ་སངས་
རྒྱས་པ་ཡང་ཡོད་དོ། །ཞེས་འཆད་དོ། །དེ་ལ་བསྐལ་པ་གྲངས་མེད་པ་གསུམ་ཐོགས་པ་
ཞེས་བྱ་བ་ཡང་། དོན་ཚུལ་བཞིན་དུ་སྤྱོད་པ་གཞུང་ལ་བསྟན་པ་བཞིན། སྒྲུབ་པ་པོ་
རྟུལ་པོ་དག་ནི། མོས་སྤྱོད་ཀྱི་ས་དང་། ས་དང་པོའི་བར་དུ་བསྐལ་པ་གྲངས་མེད་པ་
གཉིས་སྦྱོང་དགོས་ལ། ས་སྦྱོང་པ་ལ་ནི་བསྐལ་པ་གཅིག་གོ་ཞེས་འཆད་པ་དག་ཀྱང་
ཡོད་དོ། །དབང་པོ་རྣོན་པོ་ནི་ས་དང་པོ་ཡན་དུ་བསྐལ་པ་གཅིག ས་གཉིས་པ་ནས་
བརྒྱད་དུ་གཅིག ས་དགུ་པ་ནས་བཅུ་གཅིག་ལ་གཅིག་སྟེ། གྲངས་མེད་པ་གསུམ་
གྱི་དམྱལ་བར་སྐྱེ་བར་གཏན་ཡང་སྤངས་ཏེ། བག་ཆགས་དང་བཅས་པ་སྤངས་ནས་
ཕྱི་ནང་གི་བོན་ཐམས་ཅད་རྒྱས་ཏེ། ཕྱིའི་ཡུལ་ནི་གཤེན་གྱི་ཕོ་བྲང་། ནང་གི་སྐུ་ནི་
གཤེན་རབ་བླ་མའི་སྐུར་འགྱུར་བའོ། །ཞེས་འཆད་དོ། །འདི་ནི་མོས་པར་སྤྱོད་པའི་ས་
ལ། བསྐལ་པ་གྲངས་མེད་པ་གཅིག་གི་ནི་བཞི་ཆ། ས་དང་པོ་ལ་བཞི་ཆ། གཉིས་པ་
ལ་བཞི་ཆ། གསུམ་པ་ལ་བཞི་ཆ་སྟེ། ས་གསུམ་མན་ཆད་དུ་བསྐལ་པ་གཅིག གསུམ་



9
མཛོད་ལྷ་འགྲེལ་བཞུགས་སོ།།
ནས་བརྒྱད་དུ་གཅིག བརྒྱད་ནས་བཅུ་གཅིག་ཏུ་གཅིག་སྟེ། དེ་ལྟར་བསྐལ་པ་གྲངས་
མེད་པ་གསུམ་ཞེས་བྱ་སྟེ། དབང་པོ་ཞན་པའི་དབང་དུ་བྱ་བའོ། །དབང་པོ་རྣོ་པོས་
ནི་བསྐལ་པ་ཕྲ་མོ་གཅིག་གི་ས་ཐོབ་ནས། བསྐལ་པ་གསུམ་ནས་སངས་རྒྱས་པ་ཡོད་
ཅེས་བྱ་བར་འདོད། གཤེན་རབ་བླ་མའི་ལུང་ལས་ནི། ས་དང་པོ་མ་ཐོབ་ཀྱིས་བར་དུ་
དཀའ་བ་སྤྱོད་པ་བྱས་ཏེ། ས་དང་པོ་ཡན་ཆད་ལ་བསྐལ་པ་གྲངས་མེད་པ་གཅིག དེ་
ནས་བརྒྱད་པ་ལ་བསྐལ་པ་གྲངས་མེད་པ་གཅིག དེ་ནས་བཅུ་གཅིག་ཏུ་སྟེ། བསྐལ་པ་
གྲངས་མེད་པ་གསུམ་ཡིན་གྱིས། ས་ཐོབ་པ་ལ་དབང་པོ་རྣོ་རྟུལ་ཡོད་དོ་ཞེས་གསུངས་
སོ། །ཁ་ཅིག་ལས། དེ་ལྟར་བསྐལ་པ་གྲངས་མེད་གསུམ། །དམྱལ་བ་དོང་ནས་སྤྲུག་
ནས་ནི། ཐམས་ཅད་འབྲས་བུ་སངས་རྒྱས་སོ། །ཟེར་བ་ལྟར་ན། བསྐལ་པ་གྲངས་མེད་
པ་གསུམ་གྱི། དམྱལ་བ་ཐམས་ཅད་དོང་ནས་སྤྲུག་ནས་ཐམས་ཅད་འབྲས་བུ་ལ་སྦྱོར་
བ་སྒྱུ་མ་ལྟ་བུའི་ཏིང་འཛིན་སྙེམས་པ། རྣམ་པ་ཐམས་ཅད་མཁྱེན་པ་ཡེ་ཤེས་མངའ་
བའི་སྐུར། སངས་རྒྱས་པར་འགྱུར་རོ་ཞེས་བྱའོ། །ཅི་དམྱལ་བ་ཐམས་ཅད་དོང་ནས་
སྤྲུག ཐམས་ཅད་སངས་རྒྱས་ན། འོ་ན་ནི་མ་ལུས་པར་སངས་རྒྱས་པར་རིག་ན། འོ་ན་
དེ་ལྟར་འཁོར་སྣང་ཞིང་། ཐོག་མ་དང་ཐ་མ་མེད་ཅེ་ན། དེ་ནི་འདི་ལྟར་མི་ལྟ་སྟེ། བདེ་
བར་གཤེགས་པ་སྒྱུ་མ་ལྟ་བུའི་ཏིང་འཛིན་བསྙེམས་པ། ཐམས་ཅད་མཁྱེན་པའི་ཡེ་
ཤེས་མཐར་ཐུག་གྱུར་པའི་བོན་གྱི་སྐུ་ངོ་བོ་ཉིད་ཀྱི་སངས་རྒྱས་དེ་ལ་དམྱལ་བ་ཞེས་བྱ་
བ་དམིགས་པ་མི་འགྱུར་ཏེ། དེ་བས་ན་དམྱལ་བ་མ་སྣང་པས་དོང་ནས་སྤྲུག་པ་སྟེ། ཇི་
ལྟ་བ་དང་ཇི་སྙེད་པ་ཀུན་བོན་ཉིད་ཀྱི་སྐུར་མ་གྱུར་པ་མེད་པས་ན། སངས་རྒྱས་ཞེས་བྱ།
དམྱལ་བ་ཡང་སངས་རྒྱས་པར་མཁྱེན་པས་ན། ཐམས་ཅད་མཁྱེན་པ་ཞེས་བྱའོ། །དེ་ལ་



60
སངས་རྒྱས་གཡུང་དྲུང་བོན་གྱི་དཔེ་ཚོགས།
གྲངས་མེད་པ་ཞེས་བྱ་བ་དེ་གང་ཞེ་ན། གཅིག་པ་བཅུ་ལ་བཅུ། བཅུ་པ་བཅུ་ལ་བརྒྱ།
དེ་བཞིན་དུ་སྟོང་དང་། ཁྲི་དང་། འབུམ་དང་། བྱེ་བ་དང་། ས་ཡ་དང་། དུང་ཕྱུར་དང་།
ཐེར་འབུམ་དང་། ཐེར་འབུམ་ཆེན་པོ་དང་། ཁྲག་ཁྲིག་དང་། ཁྲག་ཁྲིག་ཆེན་པོ་དང་།
གཏམ་པ་དང་། གཏམ་པ་ཆེན་པོ་དང་། བཏམ་༼གཏམ་ཁྲིག༽དང་། གཏམ་ཁྲིག་ཆེན་
པོ་དང་། མུ་མེད་པ་དང་། མུ་མེད་ཆེན་པོ་དང་། ཚད་འདས་པ་དང་། ཚད་འདས་པ་
ཆེན་པོ་དང་། དཔག་མེད་དང་། དཔག་མེད་ཆེན་པོ་དང་། བརྗོད་འདས་དང་། བརྗོད་
འདས་ཆེན་པོ་དང་། ཁྱད་ཕྱིན་དང་། ཁྱད་ཕྱིན་ཆེན་པོ་དང་། འཕར་བ་དང་། འཕར་
བ་ཆེན་པོ་དང་། འདྲེན་པ་དང་། འདྲེན་པ་ཆེན་པོ་དང་། མཐའ་སྣང་དང་། མཐའ་
སྣང་ཆེན་པོ་དང་། རྒྱུ་དང་། རྒྱུ་ཆེན་པོ་དང་། ཆ་དང་། ཆ་ཆེན་པོ་དང་། ལེགས་འབྱོར་
དང་། ལེགས་འབྱོར་ཆེན་པོ་དང་། དབང་པོ་དང་། དབང་པོ་ཆེན་པོ་དང་། རྟོགས་པ་
དང་། རྟོགས་པ་ཆེན་པོ་དང་། སྤྱོད་པ་དང་། སྤྱོད་པ་ཆེན་པོ་དང་། ཚོལ་བ་དང་། ཚོལ་
བ་ཆེན་པོ་དང་། གྲངས་ཀྱི་དམིགས་དང་། གྲངས་དམིགས་ཆེན་པོ་དང་། གྲངས་ཀྱི་
བདའ་༼བརྡལ༽དང་། གྲངས་བརྡལ་ཆེན་པོ་དང་། རྣམ་པ་དང་། རྣམ་པ་ཆེན་པོ་
དང་། དོན་མཚོན་དང་། དོན་མཚོན་ཆེན་པོ་དང་། མཐའ་སྟོན་དང་། མཐའ་སྟོན་
ཆེན་པོ་དང་། བརྗོད་ཀྱི་མི་ལོང་པ་དང་། བརྗོད་ཀྱི་མི་ལོང་པ་ཆེན་པོ་དང་། གྲངས་
ཟད་པ་མེད་པའོ། །སྤྱིར་ནི་གྲངས་མེད་ལ་གཉིས་ཏེ། གྲངས་ཀྱི་ཐ་མ་གྲངས་མེད་པ་
དང་། བགྲངས་ལས་འདས་པ་གྲངས་མེད་པ་སྟེ། འདིར་ནི་གྲངས་ཀྱི་ཐ་མ་གྲངས་མེད་
པ་ཞེས་བྱ་བ་དེ་བསྟན་པ་ཡིན་ནོ། །སྲིད་པ་མི་རྟག་འཇིག་པས་ན། བསྐལ་པ་ཞེས་
ཀྱང་དེ་ལ་བྱ། ཆད་པ་མཐའ་བསལ་ནས་རྟག་པར་ལྟ་བ་དག་ཡོད་ན། དེ་བསལ་བའི་



61
མཛོད་ལྷ་འགྲེལ་བཞུགས་སོ།
ཕྱིར་བསྟན་པ་སྟེ། སྲིད་པ་གསུམ་པོ་དེ་ཡང་འཇིག་པས་འགྱུར་བ་མི་རྟག་སྟེ། དེ་བས་
འཇིག་པའི་བསྐལ་པའོ། །བསྐལ་པ་ཞེས་པ་ཡང་སྤྱིའི་སྒྲ་མི་རྟག་པའི་དོན་ཡིན་ནོ། །
སྲིད་པ་བརྟེན་༼བསྟན༽པས་ཆད་པའི་མཐའ་བསལ། བསྐལ་པ་བསྟན་པས་རྟག་
པའི་མཐའ་བསལ་ཏེ། མཐའ་གཉིས་དང་བྲལ་བ་འདི་ནི་གཤེན་རབ་བླ་མའི་དགོངས་
པའོ། །དེ་བས་ན་གང་གདུལ་བྱ་གཉེན་པོ་དག་སེམས་རབ་ཏུ་དུལ་ཞིང་
། ངན་པ་ལྟ་བ་
དགག་པའི་ཕྱིར། སྲིད་པ་བསྐལ་པའི་ཐོག་མར་བསྟན་ནོ། །སྲིད་པའི་མཛོད་ཕུགས་
ལས་བསྐལ་པའི་གནས་བསྟན་པ་སྟེ་གཉིས་པའི་འགྲེལ་པ་རྫོགས་སོ། །སྲིད་པ་དང་
བསྐལ་པའོ།། །།
ཞང་ཞུང་སྐད་དུ། །མུ་ཡེ་བིང་ང་མུ་ཁ་ནི། བོད་སྐད་དུ། མི་གཡོའི་དབྱིངས་ནི་
བཞི་ཡི་མཛོད། །བསྟན་ཏེ་ཞེས་པ། དབྱིངས་ཀྱི་མཛོད་ལ་དོན་བཞི་སྟེ། གང་ཞེ་ན། རྟེན་
ཅིང་འབྲེལ་བའི་དབྱིངས་བསྟན་པ་དང་། འབྱུང་བའི་དབྱིངས་བསྟན་པ་དང་། འབྱུང་
བའི་མཛོད་ཀྱི་དབྱིངས་བསྟན་པ་དང་། ཁྱབ་པའི་དབྱིངས་བསྟན་པའོ། །དེ་ལ་རྟེན་
ཅིང་འབྲེལ་པའི་དབྱིངས་བསྟན་པ་སྟེ། རྒྱུ་འབྱུང་རྟེན་ཅིང་འབྲེལ་པའི་དབྱིངས། །ས་
ནི་གཟུགས་ཀྱི་རྟེན་འབྲེལ་དབྱིངས། །ཞེས་བྱ་བ་ལ་སོགས་པ་བསྟན་པ་ལ། རྒྱུ་ལས་
འབྱུང་། རྐྱེན་དང་འབྲེལ་པ་ལས། ཕྱི་རྟེན་ཏེ་འབྲེལ་པ་འབྱུང་གྱུར་པ་དང་། ནང་རྟེན་
ཅིང་འབྲེལ་པར་འབྱུང་གྱུར་པ་ཐམས་ཅད་བྱུང་ཡང་། དབྱིངས་ལས་བྱུང་། འདུས་
ཀྱང་དབྱིངས་ལས་འདུས་ཏེ། དེ་ཡང་ས་ལ་གཟུགས་སུ་སྣང་བ་འབྱུང་ངོ་། །དེ་བས་
ན་གཟུགས་ཀྱི་རྟེན་ཡིན་ལ། དེ་ཉིད་དབྱིངས་དང་འབྲེལ་ཞིང་དབྱིངས་སུ་འདུས་
པས། དེ་སྐད་བསྟན་པ་ཡིན་ནོ། །གཟུགས་ཀྱི་ཆུ་ལ་ཡང་རྟེན་ལ། མེ་ལ་ཡང་རྟེན་ལ་



62
སངས་རྒྱས་གཡུང་དྲུང་བོན་གྱི་དཔེ་ཚོགས།
ས་གཅིག་པུ་ལ་དེ་སྐད་བྱ་བ་མི་རིགས་སོ། ཞེ་ན་དེ་ལྟར་མ་ཡིན་ནོ། །ས་དང་གཟུགས་
ཀྱི་མཚན་ཉིད་མཐུན་པ་ཡོད་པ་དང་། སྤྲུལ་པའི་ལྷ་འདྲ་བ་དང་། གནས་སུ་དག་པ་
འདྲའོ་ཡོད་དང་འདྲ་བས། དེ་ལ་དེ་སྐད་ཅེས་བཤད་དོ། །རླུང་ནི་འདུ་བྱེད་རྟེན་འབྲེལ་
དབྱིངས། །ཞེས་པ་ནས། རླུང་ལས་འདུ་བྱེད་དུ་སྣང་བ་འབྱུང་སྟེ། རླུང་ནི་འདུ་བྱེད་
ཀྱི་རྟེན་ཡིན་ལ། དེ་ཉིད་དབྱིངས་དང་འབྲེལ་ཞིང་དབྱིངས་སུ་འདུས་ཏེ། འབྱུང་བའི་
དུས་ན་རླུང་དང་ཕུང་པོ་འདུ་བྱེད་དུ་སྣང་བའི་དུས་ན་ཡང་། རྒྱུ་ལ་བརྟེན་པར་སྣང་
ཡང་། ཡང་༼དག༽པར་ན། དབྱིངས་སུ་ཐིམ་ཞིང་དབྱིངས་སུ་སྣང་བ་ཡིན་ནོ།།
མེ་ནི་འདུ་ཤེས་རྟེན་འབྲེལ་དབྱིངས། །ཞེས་པ། མེ་ལས་འདུ་ཤེས་སུ་སྣང་བ་
འབྱུང་སྟེ། འབྱུང་བ་མེ་ནི་འདུ་ཤེས་ཀྱི་རྟེན་ཡིན་ཏེ། དེ་ཉིད་དབྱིངས་དང་འབྲེལ་ཞིང་
དབྱིངས་སུ་འདུས་ཏེ། འབྱུང་བ་མེ་དང་ཕུང་པོའི་འདུ་ཤེས་སུ་སྣང་བ་ཡང་། ཡང་དག་
པར་ན་དབྱིངས་སུ་ཐིམ་ཞིང་དབྱིངས་ལ་སྣང་བ་ཡིན་ནོ།།
ཆུ་ནི་ཚོར་བའི་རྟེན་འབྲེལ་དབྱིངས། །ཞེས་པ། ཆུ་ལས་ཚོར་བར་སྣང་བའི་
འདུ་ཤེས། འདུ་ཤེས་འབྱུང་སྟེ། ཆུ་ནི་ཚོར་བའི་རྟེན་ཡིན་ལ། དེ་ཉིད་དབྱིངས་དང་
འབྲེལ་ཞིང་དབྱིངས་སུ་འདུས་ཏེ་འབྱུང་བའི་དུས་ན། ཆུ་དང་ཕུང་པོའི་དུས་ན་ཚོར་
བ་སྣང་བ་དང་། རྒྱུ་རྐྱེན་ལ་རྟེན་ཅིང་འབྲེལ་པར་སྣང་བ་དང་། ཡང་དག་པར་ན།
དབྱིངས་སུ་ཐིམ་ཞིང་དབྱིངས་སུ་སྣང་བ་ཡིན་ནོ།།
ནམ་མཁའ་རྣམ་ཤེས་རྟེན་འབྲེལ་དབྱིངས། ཞེས་པ། ནམ་མཁའ་ལ་རྣམ་པ་
ཤེས་པ་རྒྱུ་རུ་སྣང་བ་འབྱུང་སྟེ། ནམ་མཁའ་ནི་སེམས་ཀྱི་རྟེན་ཡིན་ལ། དེ་ཉིད་དང་
འབྲེལ་ཞིང་དབྱིངས་སུ་འདུས་ཏེ། འབྱུང་བ་ནམ་མཁའ་ཡང་རྣམ་པར་ཤེས་པའི་ཕུང་



མ་
མཛོད་ལྷ་འགྲེལ་བཞུགས་སོ།།
63
པོར་སྣང་སྟེ། རྒྱུ་རྐྱེན་ལས་རྟེན་ཅིང་འབྲེལ་པར་སྣང་བ། ཡང་དག་པར་ན་དབྱིངས་སུ་
ཐིམ་ཞིང་དབྱིངས་སུ་སྣང་བ་ཡིན་ནོ།།
འབྱུང་ཆུང་ལྔ་སྤྲོས་དབྱིངས་སུ་གསལ། །སྣང་སྲིད་གང་མཛོད་ཀྱི་གཞི་འབྲས་
༼འབྲམ༽ཡིན། །ཞེས་པ། འབྱུང་བ་རེ་རེ་ལ་ལྔ་ལྔ་ཡོད་དེ། འོག་ནས་ཕུང་པོ་སྟོན་
པ་ནས་འབྱུང་ངོ༌། །དེ་ལ་ནམ་མཁའ་ལས་འབྱུང་བ་ལྔ་ཚང་པ་ཡང་། འདུས་བྱས་
ཀྱི་ནམ་མཁའ་ལ་བྱ་སྟེ། འདུས་བྱས་ཀྱི་རྫས་དག་ཀྱང་ནམ་མཁའ་ལ་བརྟེན་པས་ན་
སའི་ཁམས་སོ། །ནམ་མཁའ་དེ་རིལ་པོར་སྣང་བས་ན་ཆུའི་ཁམས་སོ། །དེའི་དུས་ན་
མ་རུལ་བར་སྣང་བ་མེའི་ཁམས་སོ། །ནམ་མཁའི་མདོག་འགྱུར་བས་རླུང་གི་ཁམས་
སོ། །རྣམ་པ་ཤེས་པ་གཅིག་དུ་དང་པོར་ནམ་མཁའ་ངད་པ་ལས་འབྱུང་བ་རླུང་བྱུང་བ་
ལ། ད་ལྟ་ཡང་ནམ་མཁའ་ལས་རླུང་འབྱུང་ངོ་། །དང་པོ་ཡང་ནམ་མཁའ་ལས་འབྱུང་
བ་མེ་བྱུང་བ་ལ། དེ་ཡང་ནམ་མཁའ་ལས་དྲོད་འབབ་བོ། །དང་པོ་ཡང་ནམ་མཁའ་
ལས་འབྱུང་བ་ཆུ་ཡང་བྱུང་ལ། ད་ལྟ་ཡང་ནམ་མཁའ་ལས་ཆར་ཆུ་འབབ་བོ། །དང་
པོ་ཡང་ནམ་མཁའ་ལས་འབྱུང་བ་ས་བྱུང་པ་ལ། ད་ལྟ་ཡང་ནམ་མཁའ་ཀུན་གྱི་རྟེན་
དང་། གཞིར་འདུག་པ་ས་ལྟ་བུའོ། །ནམ་མཁའ་ཅིར་ཡང་མ་ཡིན་པའི་དབྱིངས་ལས།
མ་བཅོས་པའི་དབྱིངས་གཞི་རང་བཞིན་དུ་གནས་སོ། །གཞུང་ལ་ལ་ནས། ནམ་མཁའ་
ཉིད་ནི་ཅིར་ཡང་དངོས་སུ་མ་ཡིན་པས། སྔར་སྣང་བ་ཅི་ཡང་མེད་དོ། །སེམས་ཉིད་
དབྱིངས་སུ་དག་པ་མཐོང་པའི་དུས་ན། རིག་པ་ནམ་མཁའི་ལྷ་མོ་གསལ་བྱེད་གདོས་
བྲལ་མར་གསལ་བའི་དུས་ན། གསལ་བྱེད་གདོས་བྲལ་མའི་ཐུགས་རྗེས། ཡེ་ཤེས་ཀྱི་
སྐུ་གསུང་ཐུགས་ཡོན་ཏན་འཕྲིན་ལས་ལྔའི་བྱེ་བྲག་གི་སྔར་སྣང་པས་ཏེ། དེ་བས་ན་



64
སངས་རྒྱས་གཡུང་དྲུང་བོན་གྱི་དཔེ་ཚོགས།
འབྲས་བུའི་མིང་རྒྱུ་ལས་བཏགས་ནས་བསྟན་པ་ཡིན་ནོ། །དེ་ལྟར་ན། ལྷ་མོའི་ཐུགས་
རྗེ་ནམ་མཁའ་འདྲ་བས་ནམ་མཁའི་ཡོན་ཏན་ལྔ་བསྟན་པའི། དེའི་ཕྱིར་འབྱུང་ཆུང་
ལྔ་སྤྲོས་ཞེས་བྱའོ། །ཡང་དག་པར་ན། ཐམས་ཅད་ཀྱི་དེ་ཁོ་ན་ཉིད། ཅི་ཡང་མ་ཡིན་
པའི་དབྱིངས་གཅིག་ཏུ་འདུས། དེ་ལས་གསལ་བའི་དབྱིངས་གཞི་ཤར། གཞི་ལས་
ཀྱང་ཇི་སྙེད་པ་ཐམས་ཅད་ཇི་ལྟའི་དབྱིངས་བསམ་དུ་མེད་པ་ཤར་ཏེ། ཕྱི་ནང་གི་བོན་
དུ་སྣང་བ་ཐམས་ཅད་ལ། རང་བཞིན་ཅི་ཡང་མེད་པས། ཐམས་ཅད་ཀྱང་དབྱིངས་
སུ་འདུ་ཞེས་བྱའོ། །མཛོད་ནི་སྣང་བ་ཕྱི་བེམ་པོར་སྣང་བ་ཐམས་ཅད་ནམ་མཁའི་
ངང་ལས་བྱུང་པས། འདུས་ཀྱང་ནམ་མཁའི་ངང་ལ་འདུས་སོ། །ནང་ཤེས་རིག་པ་
བྱུང་ཡང་སེམས་ཉིད་དག་པའི་ངང་ལས་བྱུང་ལ། འདུས་ཀྱང་སེམས་ཉིད་དག་པའི་
ངང་ལ་འདུས་པས་ན། སེམས་དང་ནམ་མཁའ་མཉམ་ཞིང་དབྱེར་མེད་པའི་ངང་དུ།
སྣང་སྲིད་ཀྱི་བོན་ཐམས་ཅད་ཀྱི་གཞིའི་རྟེན་ཡིན་པས་ན། སྣང་སྲིད་མཛོད་ཀྱི་གཞི་
འབྲས་༼འབྲམ༽ཡིན་ཞེས་བྱའོ། །ལུང་ལ་ལ་ནས། ས་ནི་གཟུགས་ཀྱི་རྟེན་འབྲེལ་
དབྱིངས། ཞེས་བྱ་བ་ལ་སོགས་པ་འདི་དག་གི་དོན་ནོ། །ས་ལ་ཡང་གསུམ་སྟེ། འཇིག་
རྟེན་དུ་གྲགས་པའི་ས་དང་། རྟེན་པ་གཤེན་གྱི་ས་དང་། དབྱིངས་ཉིད་དག་པའི་ས་དང་
གསུམ་མོ། །དེ་ལ་འཇིག་རྟེན་ལ་གྲགས་པའི་ས་ནི། འབྱུང་བ་ལྔའོ། །རྟེན་པ་གཤེན་
གྱི་ས་ནི། མོས་པར་སྤྱོད་པའི་ས་གཞི་ལ་སོགས་པའོ། །དབྱིངས་ཉིད་དག་པའི་ས་ནི།
ས་ཡི་ལྷ་མོ་གསལ་བྱེད་ཀུན་བསྐྱེད་མའི་ཐུགས་ཡང་དག་པའི་ཡེ་ཤེས་ཀྱི་ཡུལ་ཡིན་
ནོ། །གཟུགས་ལ་ཡང་རྣམ་པ་གསུམ་སྟེ། སྣང་ཡོར་ཕུང་པོའི་གཟུགས་དང་། དག་པ་
གཤེན་གྱི་གཟུགས་དང་། དབྱིངས་ཉིད་དག་པའི་གཟུགས་དང་གསུམ་མོ། །སྣང་ཡོར་



5
མཛོད་ལྷ་འགྲེལ་བཞུགས་སོ།།
ནི་དངོས་སུ་སྣང་བའོ། །དག་པ་གཤེན་གྱི་གཟུགས་ནི། ལོངས་སྤྱོད་རྫོགས་པའི་སྐུ་
དང་། དབྱིངས་ཉིད་དག་པའི་གཟུགས་ནི། དབྱིངས་མ་གཡོས་པ་ལས། ཡེ་ཤེས་མ་
བཅོས་པའི་སྐུ་ཤར་བ་སྟེ། གནམ་གསས་ཕྱུག་པོའི་ཐུགས་ཡང་དག་པའི་ཡེ་ཤེས་ཡིན་
ནོ། །དེ་གཉིས་དབྱིངས་དང་ཡེ་ཤེས་སུ་སྣང་བ་ནི། རྟེན་འབྲེལ་གྱི་དབྱིངས་སོ། །དེ་བརྗོད་
པ་དང་བྲལ་བ་ནི། ཐམས་ཅད་ཀྱི་སྐུ་ཡི་འབྱུང་གནས་སུ་གྱུར་པས་དབྱིངས་སོ། །རླུང་ལ་
ཡང་གསུམ་སྟེ། འཇིག་རྟེན་དུ་གྲགས་པའི་རླུང་དང་། ཐུགས་རྗེ་འབུད་པའི་རླུང་དང་།
དབྱིངས་ཉིད་དག་པའི་རླུང་དང་གསུམ་མོ། །དེ་ལ་འཇིག་རྟེན་དུ་གྲགས་པ་འབྱུང་བའི་
རླུང་ངོ༌། །ཐུགས་རྗེ་འབུད་པའི་རླུང་ནི། ཏིང་ངེ་འཛིན་གསལ་བའི་རླུང་ངོ་། །དབྱིངས་
ཉིད་དག་པའི་རླུང་ནི། རླུང་གི་ལྷ་མོ་འདེགས་པའི་ཐུགས་རྗེ་ཡང་དག་པའི་ཡེ་ཤེས་
རླུང་ངོ༌། །འདུ་བྱེད་ལ་ཡང་གསུམ་སྟེ། འཇིག་རྟེན་ཕུང་པོའི་འདུ་བྱེད་དང་། དག་
པ་གཤེན་གྱི་འདུ་བྱེད་དང་། དབྱིངས་ཉིད་དག་པའི་འདུ་བྱེད་དོ། །དེ་འཇིག་རྟེན་དུ་
གྲགས་པའི་འདུ་བྱེད་ནི། འདུ་བྱེད་ཀྱི་ཕུང་པོའོ། །གཤེན་རབ་དག་པའི་འདུ་བྱེད་ནི།
སྤྲུལ་པའི་སྐུར་གནས་སོ། །དབྱིངས་ཉིད་དག་པའི་འདུ་བྱེད་ནི། རྒོད་གསས་མཁའ་
འདྲ་གསང་བའི་ཐུགས། ཡང་དག་པའི་ཡེ་ཤེས་སོ། །དེ་དབྱིངས་དང་ཡེ་ཤེས་སུ་སྣང་བ་
ནི། རྟེན་འབྲེལ་གྱི་དབྱིངས་སོ།།
ཆུ་ལ་ཡང་གསུམ་སྟེ། འཇིག་རྟེན་ལས་གྲགས་པའི་ཆུ་དང་། རྟེན་པ་གཤེན་གྱི་
ཆུ་དང་། དག་པ་དབྱིངས་ཀྱི་ཆུ་དང་གསུམ་མོ། །འཇིག་རྟེན་གྲགས་པའི་ཆུ་ནི་འབྱུང་
བའི་ཆུའོ། །རྟེན་པ་གཤེན་གྱི་ཆུ་ནི། མོས་པའི་ཏིང་ངེ་འཛིན་དག་པའི་ཆུའོ། །དག་
པའི་དབྱིངས་ཀྱི་ཆུ་ནི། ཆུའི་ལྷ་མོ་རླན་བྱེད་ཀུན་གསོ་མའི་ཐུགས་ཡང་དག་པའི་ཡེ་



66
སངས་རྒྱས་གཡུང་དྲུང་བོན་གྱི་དཔེ་ཚོགས།
ཤེས་ཀྱི་ཡུལ་ལོ། །ཚོར་བ་ལ་ཡང་གསུམ་སྟེ། འཇིག་རྟེན་གྲགས་པའི་ཚོར་བ་དང་།
རྟེན་པ་གཤེན་གྱི་ཚོར་བ་དང་། ཏིང་འཛིན་ཟབ་མོ་དག་པ་དབྱིངས་ཀྱི་ཚོར་བ་དང་
གསུམ་མོ། །དེ་ལ་འཇིག་རྟེན་དུ་གྲགས་པའི་ཚོར་བ་ནི། ཚོར་བའི་ཕུང་པོའོ། །རྟེན་
པ་གཤེན་གྱི་ཚོར་བ་ནི། གསལ་བའི་ཚོར་བའོ། །དག་པ་དབྱིངས་ཀྱི་ཚོར་བ་ནི། གར་
གསས་བཙན་པོའི་ཐུགས་ཡང་དག་པའི་ཡེ་ཤེས་སོ། །དེ་གཉིས་དབྱིངས་དང་ཡེ་ཤེས་
སུ་གསལ་བ་ནི། རྟེན་འབྲེལ་གྱི་དབྱིངས་སོ།།
མེ་ལ་གསུམ་སྟེ། འཇིག་རྟེན་དུ་གྲགས་པའི་མེ་དང་། རྟེན་པ་གཤེན་གྱི་མེ་དང་།
དག་པ་དབྱིངས་ཀྱི་མེ་དང་གསུམ་མོ། །དེ་ལ་འཇིག་རྟེན་དུ་གྲགས་པའི་མེ་ནི་འབྱུང་
བའོ། །རྟེན་པ་གཤེན་གྱི་མེ་ནི། ཟབ་གསལ་ཏིང་འཛིན་གྱི་མེའོ། །དག་པ་དབྱིངས་ཀྱི་
མེ་ནི། མེ་ཡི་ལྷ་མོ་གསལ་བྱེད་ཀུན་སྲེག་མའི་ཐུགས་ཡང་དག་པའི་ཡེ་ཤེས་སོ། །འདུ་
ཤེས་ལ་ཡང་གསུམ་སྟེ། འཇིག་རྟེན་གྲགས་པའི་འདུ་ཤེས་དང་། རྟེན་པ་གཤེན་གྱི་
འདུ་ཤེས་དང་། དག་པ་དབྱིངས་ཀྱི་འདུ་ཤེས་སོ། །དེ་ལ་འཇིག་རྟེན་གྲགས་པའི་འདུ་
ཤེས་ནི། འདུ་ཤེས་ཀྱི་ཕུང་པོའོ། །རྟེན་པ་གཤེན་གྱི་འདུ་ཤེས་ནི། ཟབ་གསལ་ཏིང་
འཛིན་ལ་བསམ་པ་འདུལ་བར་ཤེས་པའོ། །དབྱིངས་ཉིད་དག་པ་ནི། གསས་རྗེ་རྨང་
པོའི་ཐུགས་ཡང་དག་པའི་ཡེ་ཤེས་སོ། །དེ་གཉིས་དབྱིངས་དང་ཡེ་ཤེས་སུ་འབྲེལ་པར་
ཤེས་པ་ནི། རྟེན་འབྲེལ་གྱི་དབྱིངས་སུ་ཤེས་པའོ།།
ནམ་མཁའ་ལ་ཡང་གསུམ་སྟེ། འདུས་བྱས་འཇིག་རྟེན་པའི་ནམ་མཁའ་
དང་། རྟེན་པ་གཤེན་གྱི་ནམ་མཁའ་དང་། དབྱིངས་ཉིད་དག་པའི་ནམ་མཁའ་དང་
གསུམ་མོ། །དེ་ལ་འདུས་བྱས་གྲགས་པའི་ནམ་མཁའ་ནི། དཔེའི་ནམ་མཁའ་གྲགས་



67
མཛོད་ལྷ་འགྲེལ་བཞུགས་སོ།།
པ་དམིགས་པར་བྱ་བའི་ཡུལ་ལོ། །རྟེན་པ་གཤེན་གྱི་ནམ་མཁའ་ནི། ཟབ་གསལ་ཏིང་
འཛིན་ནམ་མཁའ་ལྟར་གསལ་བའོ། །དབྱིངས་ཉིད་དག་པའི་ནམ་མཁའ་ནི། ནམ་
མཁའི་ལྷ་མོ་གསལ་བྱེད་གདོས་བྲལ་མའི་ཐུགས་ཡང་དག་པའི་ཡེ་ཤེས་སོ། །འདུས་
བྱས་གྲགས་པའི་རྣམ་པར་ཤེས་པ་དང་། རྟེན་པ་གཤེན་གྱི་རྣམ་པར་ཤེས་པ་དང་།
དབྱིངས་ཉིད་དག་པའི་རྣམ་པར་ཤེས་པའོ། །གྲགས་པའི་རྣམ་པར་ཤེས་པ་ནི། རྣམ་པར་
ཤེས་པའི་ཕུང་པོའོ། །རྟེན་པ་གཤེན་གྱི་རྣམ་པར་ཤེས་པ་ནི། ཏིང་འཛིན་ཟབ་གསལ་
གྱི་རྣམ་པ་ཤེས་པ་ཅིར་ཡང་གསལ་བའི་ཤེས་པའོ། །དབྱིངས་དག་པའི་རྣམ་པ་ཤེས་
པར་ནི། གཤེན་ལྷ་འོད་དཀར་གྱི་ཐུགས་ཡང་དག་པའི་ཡེ་ཤེས་སོ། །དེ་དང་དེ་དབྱིངས་
དང་ཡེ་ཤེས་སུ་རྟེན་པ་ནི། རྟེན་ཅིང་འབྲེལ་པའི་དབྱིངས་སུ་དག་པའོ། །གཉིས་སུ་
མེད་པར་ཤེས་ཏེ། བརྗོད་གང་ལས་འདས་པ་ནི། ཐམས་ཅད་ཀྱི་འབྱུང་གནས་སུ་གྱུར་
པའི་དབྱིངས་སོ། །དེ་ལ་ལྷ་མོ་ལྔ་ནི། འབྱུང་བ་ལྔའི་དབྱིངས་ཡིན་ཏེ། དབྱིངས་དེ་ལས་
གསལ་བའི་ཡེ་ཤེས་ལྔ་ཤར་རོ། །ཡེ་ཤེས་རེ་རེ་ལ་ཡང་ལྔ་ལྔ་འཆར་བས་ལྔ་སྤྲོས་ཞེས་
བྱའོ། །དེ་བཞིན་ལྔ་སྤྲོས་དབྱིངས་སུ་གསལ། །ཞེས་པ་ནི། དེ་དག་ཀྱང་ཡང་དག་པ་ན།
དབྱིངས་མ་གཡོས་པས་འདུས་པས་ན། དབྱིངས་གསལ་ཞེས་བྱའོ། །དབྱིངས་མ་གཡོས་
པ་དེ་ལས། སྐྱེ་བའི་ཆོ་འཕྲུལ་མི་འབྱུང་བ་མེད་པས་སྣང་སྲིད་མཛོད་ཀྱི་གཞི་འབྲམ་
ཡིན་ནོ། །ཞེས་ནི་བཞེད་དོ།།
ད་ནི་གཉིས་པ་འབྱུང་བའི་མཛོད་བསྟན་པར་བྱ་སྟེ། འདེགས་བྱེད་སྒྲོལ་མ་
དབུགས་འཛིན་མཛོད། །བཏེག་སྟེ་ཡང་པ་ནི་མཚན་ཉིད་དོ། །བྱས་ནས་འདེགས་པ་
དང་བསྐྱེད་པ་ནི་ལས་སོ། །སྒྲོལ་བ་ནི་གནས་སུ་དག་པའི་རླུང་གི་ལྷ་མོའོ། །དབུགས་



68
སངས་རྒྱས་གཡུང་དྲུང་བོན་གྱི་དཔེ་ཚོགས།
ནི་མཚན་ཉིད་དོ། །འཚོགས་པ་ནི་ཡོན་ཏན་ཕུན་སུམ་ཚོགས་པའོ། །མཐར་མི་
དམིགས་པའི་ལྷ་མོའི་ཐུགས་ཡེ་ཤེས་མི་རྟོག་པས་སེམས་ཅན་གྱི་དབུགས་སོ། །ཀུན་
རྫོབ་ཏུ་དབུགས་དང་རླུང་གི་བདག་ཉིད་ཐམས་ཅད་འབྱུང་བའི་མཛོད་དོ།།
གསལ་བྱེད་འབར་མ་དྲོད་འཛིན་མཛོད། །ཅེས་པ། ཚ་བ་མཚན་ཉིད་གསལ་
བའི་སྲེག་པ་ལས། འབར་མ་གནས་སུ་དག་པའི་མེ་ཡི་ལྷ་མོ། །དྲོད་ཚད་འཛིན་པས་
མཚན་ཉིད་དེ་མི་གཏོང་པས། མཐར་མི་དམིགས་པས་གསལ་བའི་ཐུགས་ཡེ་ཤེས་སོ། །མ་
རིག་པའི་སེམས་ཅན་གྱི་དུས་ན་དྲོད། ཀུན་ཕུན་སུམ་ཚོགས་པ་ཡོན་ཏན། ཀུན་རྫོབ་
ཏུ་དྲོད་དང་མེའི་བདག་ཉིད་མཛོད་དོ། །རླན་བྱེད་ཀུན་གསོ་ཁྲག་འཛིན་མཛོད། །ཅེས་
པ། རླན་པ་ཆུའི་མཚན་ཉིད། གཤེར་བ་སྡུད་པར་བྱེད་པ་ལས། ཀུན་སྐྱེད་པ་མ་སྦྱང་
གནས་སུ་དག་པས་ཆུའི་ལྷ་མོ། ཁྲག་མཚན་འཛིན་པ་དེ་ལྟ་བུའི་མཚན་ཉིད་དང་ལྡན་
ཏེ་གཏོང་པ། ཡང་དག་པར་མི་དམིགས་པར་ཆུའི་ལྷ་མོའི་ཐུགས་ཡེ་ཤེས། དེ་ལྟ་བུ་
ཕུན་སུམ་ཚོགས་པ་ལ་ལེགས་པའི་ཡོན་ཏན། མ་རྟོགས་པའི་དུས་ན་སེམས་ཅན་གྱི་
ཁྲག ཀུན་རྫོབ་ཏུ་ཁྲག་དང་ཆུའི་མཚན་ཉིད་ཐམས་ཅད་འབྱུང་བས་མཛོད་དོ། །
སྲ་བྱེད་ཀུན་བསྐྱེད་ཤ་འཛིན་མཛོད། །ཅེས་པ། སྲ་བ་མཚན་ཉིད་བྱེད་པས་
འདེགས་པ། བསྐྱེད་པའི་ལས། ཀུན་བསྐྱེད་མ་སྦྱོང་གནས་སུ་དག་པའི་ལྷ་མོ། ཤ་
མཚན་འཛིན་པ་དེ་བཞིན་མཚན་ཉིད་མི་གཏོང་འཛིན་པའོ། །ཡང་དག་པར་མི་
དམིགས་པའི་ས་ཡི་ལྷ་མོའི་ཐུགས་ཡེ་ཤེས། མི་རྟོག་པས་སེམས་ཅན་གྱི་ཤ །ཀུན་
འཚོགས་པསལ་ལེགས་པའི་ཡོན་ཏན། ཀུན་རྫོབ་ཏུ་ཤ་དང་སའི་བདག་ཉིད་ཐམས་
ཅད་འབྱུང་བས་མཛོད། གསལ་བྱེད་གདོས་བྲལ་ཡིད་འཛིན་མཛོད། །ཅེས་པ། གསལ་



མཛོད་ལྷ་འགྲེལ་བཞུགས་སོ།།
69
[བྱེད་]དག་པ་མཚན་ཉིད་ཀུན་གྱི་གོ་འབྱེད་པ་ལས། གདོས་བྲལ་མ་སྦྱངས་གནས་
སུ་དག་པས་ནམ་མཁའི་ལྷ་མོ། ཡིད་ཀྱི་མཚན་ཉིད་ཀུན་གྱི་གོ་འབྱེད་པ་ལས། གདོས་
བྲལ་མ་སྦྱངས་གནས་སུ་དག་པས་ནམ་མཁའི་ལྷ་མོ། ཡིད་ཀྱི་མཚན་ཉིད་མི་གཏོང་
འཛིན། མ་རྟོགས་པས་སེམས་ཅན་གྱི་ཡིད། ཀུན་འཚོགས་པའི་ཡོན་ཏན། ཀུན་རྫོབ་
ཏུ་ཡིད་དང་ནམ་མཁའི་བདག་ཉིད་དེ་ཐམས་ཅད་འབྱུང་བས་མཛོད་དོ། །ཡང་ན་ལ་
གདོས་དང་བྲལ་བས་ནམ་མཁའ་སྟེ། སེམས་དང་བོན་ཉིད་དཔེའོ། །གདོས་དང་བྲལ་བར་
ནི་ཡང་དག་པར་བསྟན་པས། ནམ་མཁའ་བཞིན་སྣང་སྲིད་ཐམས་ཅད་ཀྱང་དེ་བཞིན་དུ་
བྲལ་བའོ། །ལུང་ལ་ལ་ནས། འདེགས་བྱེད་སྒྲོལ་མ་དབུགས་འཛིན་མཛོད། །ཅེས་བྱ་བ་ལ་
སོགས་པ་འདི་དག་གི་དོན་ནི་གང་དུ་བསྟན་པ་དེ་ལས་ཀྱང་། ཐབས་ཟབ་མོའི་དོན་
དུ། འབྱུང་བའི་ལྷ་མོ་ལྔའི་བདག་ཉིད་དུ་སྐུ་སྤྲུལ་མཛད་པ་དེའི་ཐུགས་རྗེ། འགྲོ་བའི་
འབྱུང་བ་ལྔ་ལྷ་མོར་བསྐྱེད་ནས་ཐུགས་རྗེས་[མཁྱེན་]པར་མཛད་པའི་ཕྱིར་རོ།།
དེ་བཞིན་ཉི་ཤུ་རྩ་ལྔའི་མཛོད། །ཅེས་པ། འབྱུང་བ་རྣམ་པར་ལྔ་ལྔ་ཡོད་པ་དེ་མ་
སྦྱངས་གནས་སུ་དག་པའི་ཡུམ་ལྔ་པོ་གང་ཡིན་པ་དེ་ལ་ཡང་ཡེ་ཤེས་ལྔ་ལྔ་དང་། སྐུ་
གསུང་ཐུགས་ཡོན་ཏན་འཕྲིན་ལས་ལྔ་ལྔ་དང་ལྡན་པས་ཀྱང་། ལེགས་པའི་ཡོན་ཏན་
ཉི་ཤུ་རྩ་ལྔའོ། །ཡང་སྣ་གཅིག་ཏུ། འབྱུང་བ་རེ་རེ་ལ། ལྔ་ལྔ་ཡོད་པ་དེ་བཞིན་དུ། ཡེ་
ཤེས་ཀྱི་ལྷ་མོ་རེ་རེ་ལ་ཡང་། སྐུ་གསུང་ཐུགས་ཡོན་ཏན་འཕྲིན་ལས་ཀྱི་ལྷ་མོ། སྤྲུལ་པ་
དང་ཡང་སྤྲུལ་དུ་ཆུས་༼ཆས༽པ་ལྔ་ལྔ་གནས་པས་ཀྱང་། ལྷ་མོ་ཉི་ཤུ་རྩ་ལྔའི་མཛོད་
དོ། །དེ་ལྟ་བས་ན་སེམས་དང་ནམ་མཁའི་དབྱིངས་བརྗོད་པ་དང་བྲལ་བའི་ངང་ངམ།
རང་བཞིན་གྱི་ཐུགས་རྗེ་ལས་དབྱིངས་ལྔའི་ཆ་བཟུང་པ་ལ། མཛོད་ནི་དེ་བཞིན་ངང་



70
སངས་རྒྱས་གཡུང་དྲུང་བོན་གྱི་དཔེ་ཚོགས།
འོས་
ལས་སྤྲུལ་པས་འགྲོ་དོན་མཛོད་ཅིང་། དབྱིངས་ལས་ཡེ་ཤེས་འབྱུང་བ་བསྟན་པ་ཡིན་
ནོ།།
ད་ནི་དོན་གསུམ་པ་མུ་མེད་པ་གཡུང་དྲུང་གི་དབྱིངས་བསྟན་ཏེ། དེ་ལ་ཡང་
དོན་དགུ་སྟེ། དེ་ལས་དང་པོར་མུ་མེད་པའི་དབྱིངས་དང་མཛོད་བསྟན་པ་ནི། མུ་མེད་
གཡུང་དྲུང་བོན་གྱི་དབྱིངས། །རང་བཞིན་མུ་མེད་བོན་གྱི་མཛོད། །ཅེས་པ། མུ་ནི་
མཐའ་ལ་བྱ་སྟེ། བོན་གྱི་དབྱིངས་ལ་མཐའ་དང་མུ་མེད་པ་ནི། མུ་མེད་པའོ། །དེ་ཉིད་
ལས་འགྱུར་བ་མེད་པ་གཡུང་དྲུང་། དེའི་དུས་ནས་དབྱིངས་ལས་མི་གཡོ་བ་ན། བོན་
གྱི་དབྱིངས་སོ། །རང་བཞིན་མུ་མེད་པ་བོན་གྱི་མཛོད། །ཅེས་པ་རང་བཞིན་ནི་མ་
བཅོས་པའོ། །མུ་གཞི་རྩ་མེད་པ་སྟོང་པ་བདག་མེད་དོ། །བོན་ཐུགས་རྗེ་ཆེན་པོའི་ངང་
ངམ་རང་བཞིན་གྱི་གྲུབ་པ། མཛོད་ནི་བོན་ཐམས་ཅད་འབྱུང་པས་མཛོད་དོ། །སྐྱེ་མེད་
གཡུང་དྲུང་བོན་གྱི་དབྱིངས། །འཕེལ་འགྲིབ་མུ་མེད་བོན་གྱི་མཛོད། །ཅེས་པ། དེ་ལྟར་
མཐའ་ལས་འདས་པའི་བོན་ཐམས་ཅད་གདོད་མ་ནས་སྐྱེ་བ་མེད་ཅིང་། སྐྱེ་བའི་རྒྱུ་
ཡེ་ནས་མ་གྲུབ་པ་ནི་སྐྱེ་བ་མེད་པ་ཁོ་ནའོ། །དེ་ལྟ་བུ་ལ་དུས་གསུམ་དུ་འགྱུར་ལྡོག་
མེད་པས་གཡུང་དྲུང་སྟེ། མ་གཡོས་པའི་དབྱིངས་སོ། །སྐྱེ་བ་མེད་ནས་འགྲིབ་པས་
འཕེལ་འགྲིབ་ཡང་མེད་དོ། །འཕེལ་འགྲིབ་ཀྱི་རྣམ་པ་གང་ཡང་མེད་པའི་གཡུང་དྲུང་
ངོ་། །དེ་ལྟ་བུའི་ངང་ལས་ཀུན་འབྱུང་བས་མཛོད་དོ། །འགག་པའི་མུ་མེད་བོན་གྱི་
དབྱིངས། །འབྲི་བའི་མུ་མེད་གཡུང་དྲུང་མཛོད། །ཅེས་པ། བོན་གྱི་དབྱིངས་དེ་ཡེ་ནས་
མ་སྐྱེས་པས་འགག་ཏུ་མེད་ལ། འགག་ཏུ་མེད་པ་ན་འབྲི་བར་འགྱུར་བ་ཡང་མེད་དོ། །དེ་
ལ་འགག་པ་ནི་སྐྱེ་བའི་རྒྱུན་པ་སྟེ། འབྲི་བ་ནི་སྐྱེ་བ་མེད་པ་མཉམ་པའོ། །གཡུང་དྲུང་



མཛོད་ལྷ་འགྲེལ་བཞུགས་སོ།།
ནི་གཡུང་ནི་མ་གཡོས་པ། དྲུང་ནི་མ་བཅོས་པ། མཛོད་ཐམས་ཅད་འབྱུང་བའོ། །སྔོན་
གྱི་མུ་མེད་བོན་གྱི་དབྱིངས། །ད་ལྟའི་མུ་མེད་གཡུང་དྲུང་མཛོད། །ཅེས་པ། བོན་གྱི་
དབྱིངས་སྐྱེ་འགག་མེད་པས། དུས་གསུམ་དུ་བཟུང་དུ་མེད་དེ། དུས་ཀྱི་མཐའ་ལས་
འདས་ཞེས་བྱའོ། །དེ་ཡང་དང་ད་ལྟར་མ་འོངས་པའི་དུས་སུ་འཛིན་པ་ནི། སེམས་ཀྱི་
དུས་སུའོ། །གཡུང་ནི་མ་སྐྱེས་པ། དྲུང་ནི་མ་འགག་པ། མཛོད་ནི་ཚོགས་པའོ། །ཕྱིས་
པའི་མུ་མེད་བོན་གྱི་དབྱིངས། །འབྱུང་དགུ་མུ་མེད་གཡུང་དྲུང་མཛོད། །ཅེས་པ། བོན་
གྱི་དབྱིངས་འབྱུང་དགུའམ། ཕྱིས་སྐྱེ་བའི་གཞི་ཉིད་ཡེ་མ་གྲུབ་སྟེ། མཐའ་ལས་འདས་
པའོ། །དེ་བས་ན་མུ་མཐའ་མུ་མེད་ཅེས་བྱའོ། །ཅི་སྟེ་མཐའ་ཐམས་ཅད་དང་བྲལ་བ་ནི།
བོན་ཉིད་ཀྱི་དབྱིངས་ཡིན་ཞེས་བསྟན་པའོ། །དེ་ལྟ་བུ་ལ་འབྱུང་བའི་རྒྱུ་ཅིར་ཡང་མེད་
པའོ། །གཡུང་ནི་མི་འབྱུང་བ། དྲུང་ནི་མ་འགག་པས་མཛོད་ཚང་པའོ།།
ད་ནི་དོན་གཉིས་པ་འབྱམས་ཡས་པའི་བོན་གྱི་མཛོད་བསྟན་ཏེ། ཁྱབ་པ་
འབྱམས་ཡས་གཡུང་དྲུང་དབྱིངས། །རང་བཞིན་འབྱམས་ཡས་བོན་གྱི་མཛོད། །ཅེས་
བསྟན་པ་ལ། བོན་གྱི་དབྱིངས་ནི་ནམ་མཁའ་ལྟར་ཀུན་ལ་ཁྱབ་པ་སྟེ། མཐའ་དང་
བྲལ་བས་འབྱམས་ཡས་པའོ། །སྣང་སྲིད་ཀྱི་རང་བཞིན་བསམ་གྱིས་མི་ཁྱབ་པ་
འབྱམས་ཡས་པ་བཞིན། བོན་ཐམས་ཅད་ཀྱི་རང་བཞིན་ཡང་བསམ་གྱི་མི་ཁྱབ་
འབྱམས་ཡས་པའོ། །གཡུང་ནི་སྟོང་པ། དྲུང་ནི་མི་དམིགས་པ། མཛོད་ནི་མ་ལུས་པར་
འཚོགས་པའོ། །དཔག་ཚད་འབྱམས་ཡས་གཡུང་དྲུང་མཛོད། །དངོས་པོ་འབྱམས་
ཡས་བོན་གྱི་དབྱིངས། །ཞེས་པ། བོན་གྱི་དབྱིངས་ལ་ཡང་དག་པར་ན། དཔག་གིས་
མི་དཔོག་ཚད་བཟུང་ས་ཡེ་མེད་དེ། མཚན་མ་མེད་པའི་དངོས་པོ་ནམ་མཁའ་ལྟར་



72
སངས་རྒྱས་གཡུང་དྲུང་བོན་གྱི་དཔེ་ཚོགས།
འབྱམས་ཡས་སོ། །དབྱིངས་མ་གཡོས་པའི་ངང་ལས་བོན་གྱི་སྐུ་ལ། དངོས་པོ་དང་
མཚན་མ་ཡེ་མེད་དེ། སེམས་ཀྱི་ངང་དུ་འབྱམས་པས་སོ། །གཡུང་ནི་དབྱིངས། དྲུང་
ནི་སེམས། མཛོད་སྐུའི་ཡོན་ཏན་ཐམས་ཅད་འབྱུང་བའོ། །མཛོད་དུ་ནི་རྡུལ་ཕྲ་རབ་
ཙམ་བོན་གྱི་དབྱིངས་ལས་མེད་དེ། བསམ་དུ་ནམ་མཁའ་ལྟར་གསལ་ལ་ཁྱབ་པར་མ་
གཡོས་པས། བསམ་པའི་མཛོད་དོ། །དངོས་མེད་འབྱམས་ཡས་བོན་གྱི་དབྱིངས། །འཛིན་
མེད་འབྱམས་ཡས་གཡུང་དྲུང་མཛོད། །ཅེས་པ། བོན་གྱི་དབྱིངས་ལ་དངོས་པོ་མེད་
པའི་མཚན་མ་མེད་པ་སྟེ། མཚན་མ་མེད་པ་ནམ་མཁའ་ལྟ་བུ་ལ། ཕྱི་གཟུང་བའི་ཡུལ་
དང་། ནང་འཛིན་པའི་ཡིད་མེད་པས་ན། བསམ་དུ་མེད་དེ་འབྱམས་ཡས་པའོ། །འབྲལ་
མེད་འབྱམས་ཡས་བོན་གྱི་དབྱིངས། །ཆགས་མེད་འབྱམས་ཡས་གཡུང་དྲུང་མཛོད། །
ཅེས་པ། བོན་གྱི་དབྱིངས་ཀུན་གཞི་མ་གཡོས་པའི་ཀློང་དེ། ཡེ་ནས་རང་དང་བྲལ་
བ་མེད་དོ། །རང་བཞིན་དུ་གནས་སོ། །དེ་ལྟ་བུའི་རང་བཞིན་དེ་སལ་ལེར་གསལ་
ཡང་། ཆགས་སུ་ནི་རྡུལ་ཙམ་ཡང་མེད་དེ། བསམ་པའི་ཡུལ་ལས་འདས་སོ། །གཡུང་
ནི་ཆགས་པ་མེད་པ། དྲུང་ནི་འབྲལ་དུ་མེད་པ། མཛོད་ནི་ཆགས་བྲལ་མེད་པའི་དོན་
འབྱུང་བའོ།།
ད་ནི་དོན་གསུམ་པ་རྒྱ་མ་ཆད་པའི་དབྱིངས་བསྟན་ཏེ། རྒྱུ་མ་ཆད་པ་བོན་གྱི་
དབྱིངས། །རང་བཞིན་མ་ཆད་གཡུང་དྲུང་མཛོད། །ཅེས་པ། བོན་གྱི་དབྱིངས་མཚན་
མ་མེད་པ་དེ་། མཚན་མའམ་སྐྱེ་འགག་གི་ཕྱོགས་སུ་རྒྱ་མ་ཆད་པ། ཕྱོགས་རིས་ཆད་པ་
མེད་པའོ། །མ་གཡོས་པའི་ངང་ལས་གནས་པས་དབྱིངས་སོ། །དེའི་རང་བཞིན་གྱི་ངང་
ལ་ཡེ་ནས་གསལ་བར་འབྱུང་བས། རང་བཞིན་མ་ཆད་པའོ། །རྒྱུ་མ་ཆད་པས་རང་



མཛོད་ལྷ་འགྲེལ་བཞུགས་སོ།།
73
བཞིན་ལ་
ན་ལས་ཐམས་ཅད་འབྱུང་བས་མཛོད་དོ། །འབྱུང་རྒྱ་མ་ཆད་བོན་གྱི་དབྱིངས།
གནས་རྒྱ་མ་ཆད་གཡུང་དྲུང་མཛོད། །ཅེས་པ། རྒྱུ་བོན་ཉིད་ཀྱི་དབྱིངས་ནས། ཐམས་
ཅད་མ་ལུས་པར་རིག་པའི་ཡེ་ཤེས་རྒྱ་མ་ཆད་པར་འབྱུང་པས། འབྱུང་རྒྱ་མ་ཆད་
པའོ། །མ་གཡོས་ཀུན་གཞི་དབྱིངས་ནས། རྒྱ་མ་ཆད་པ་རིག་པ་ཅི་ལྟར་གསལ་ཏེ་
གནས་པས་གནས་རྒྱ་མ་ཆད་པའོ། །གཡུང་ནི་ཀུན་གཞི་མ་གཡོས་པའི་དབྱིངས། དྲུང་
ནི་རིག་པའི་ཡེ་ཤེས་རང་གི་དྲུང་ན་གནས་པས་དྲུང་། མཛོད་ནི་རིག་པའི་རྣམ་པ་མ་
ལུས་གནས་པས་ན་མཛོད། །ཁྱབ་རྒྱ་མ་ཆད་བོན་གྱི་དབྱིངས། །གསལ་རྒྱ་མ་ཆད་གཡུང་
དྲུང་མཛོད། །ཅེས་པ། བོན་གྱི་དབྱིངས་རྣམ་པར་དག་པ་དེས། འགྲོ་བ་ཀུན་ལ་མ་ཁྱབ་
པ་མེད་དོ། །ཁྱབ་ལ་དེས་ངང་ལས་རིག་པ་བོན་ཐམས་ཅད་རྒྱ་གང་དུ་ཡང་མ་ཆད་པར་
འབྱུང་བའོ། །འབྱུང་བ་དེ་ལ་གསལ་ལ་འགག་པ་མེད་པར་འབྱུང་བའོ། །གཡུང་ནི་ཁྱབ་
པ་མ་གཡོས་པ། དྲུང་ནི་གསལ་ལ་མ་འགག་པ། མཛོད་ནི་ཐམས་ཅད་གསལ་བར་འབྱུང་
པའོ། །འོད་རྒྱ་མ་ཆད་བོན་གྱི་དབྱིངས། །ཡོན་ཏན་རྒྱ་ཆེན་གཡུང་དྲུང་མཛོད། །ཅེས་པ།
དབྱིངས་དེའི་ངང་ལས་འོད་གསལ་བའི་རྒྱ་མ་ཆད་པ། གསལ་ལ་རང་བཞིན་མེད་
པའི་ངང་ལས། ཡེ་ཤེས་ཀྱི་སྐུ་དང་གསུང་དང་ཐུགས་དང་ཡོན་ཏན་དང་། འཕྲིན་ལས་
རྒྱ་མ་ཆད་པར་འབྱུང་པས། ལེགས་པའི་ཡོན་ཏན་རྒྱ་ཆེའོ། །དེའི་ཕྱིར་ན། རྒྱ་གང་དུ་
ཡང་མ་ཆད་དེ་མཐའ་དང་བྲལ་བའོ། །མཐའ་དང་བྲལ་ཏེ་རྒྱ་མ་ཆད་པས། ཡོན་ཏན་
ནམ་མཁའ་འབྱམས་ཡས་སོ། །གཡུང་ནི་གསལ་བའི་དབྱིངས། དྲུང་ནི་ཡོན་ཏན་
འབྱུང་བ། མཛོད་ནི་ཡོན་ཏན་ཐམས་ཅད་འབྱུང་བས་མཛོད་དོ།།
དོན་བཞི་པ་འབྱམས་ཡས་པའི་དབྱིངས་བསྟན་ཏེ། རང་བཞིན་འབྱམས་ཡས་



74
སངས་རྒྱས་གཡུང་དྲུང་བོན་གྱི་དཔེ་ཚོགས།
བོན་གྱི་དབྱིངས། །དཔག་ཚད་འབྱམས་ཡས་གཡུང་དྲུང་མཛོད། །ཅེས་པ། དེ་ལྟར་
དབྱིངས་མཚོན་པ་དང་བྲལ་ནས། འབྱམས་ཡས་པ་ཡང་རང་བཞིན་གྱི་འབྱམས་
ཡས་པ་སྟེ། བློས་དཔག་པའོ། །ཡིད་ཀྱི་ཚད་བཞག་པ་མ་ཡིན་ཏེ། རང་བཞིན་འབྱམས་
ཡས་པའོ། །དངོས་པོ་འབྱམས་ཡས་བོན་གྱི་དབྱིངས། མཚན་མེད་འབྱམས་ཡས་གཡུང་
དྲུང་མཛོད། །ཅེས་པ། བོན་གྱི་དབྱིངས་ལ་དངོས་པོ་མེད་དེ། མཚན་མ་དངོས་པོ་དང་ཡེ་
ནས་བྲལ་བ་སྟེ། དང་པོ་ནམ་མཁའ་ལྟ་བུ་དབྱིངས་སུ་འབྱམས་ཡས་པའོ། །དངོས་མེད་
འབྱམས་ཡས་བོན་གྱི་དབྱིངས། འཛིན་མེད་འབྱམས་ཡས་གཡུང་དྲུང་མཛོད། །ཅེས་
པ། བོན་གྱི་དབྱིངས་དེ་ལ་མཚན་མའི་དངོས་པོ་འདི་ཡིན་བྱ་བ་མེད་དོ། །དངོས་པོ་
དང་མཚན་མ་མ་གྲུབ་པས། འཛིན་པའི་བློ་རང་ཡང་ཡོད་པ་མ་ཡིན་ཏེ། འཛིན་པ་
མེད་པས་འབྱམས་ཡས་པའི། །འབྲལ་མེད་འབྱམས་ཡས་བོན་གྱི་དབྱིངས། །ཆགས་
མེད་འབྱམས་ཡས་གཡུང་དྲུང་ཀློང་། །ཞེས་པ། གང་དངོས་པོས་མཚན་མ་ལ་ནི་འདུ་
འབྲལ་ཡོད་ལ། བོན་གྱི་དབྱིངས་དེ་ལ་འདུ་བ་དང་འབྲལ་བ་ཡེ་ནས་མེད་དེ། འདུ་
འབྲལ་མེད་པའི་དབྱིངས་སུ་འབྱམས་ཡས་སོ། །འབྱམས་ཡས་པ་ལ་ཞེན་པའི་ཆགས་
པ་འཛིན་པ་མེད་པས་སོ། །དེའི་ཕྱིར་བོན་དབྱིངས་ཞེས་བྱའོ། །གཡུང་ནི་འབྲལ་དུ་
མེད་པ། དྲུང་ནི་ཆགས་སུ་མེད་པའོ། །མཛོད་ནི་འདུ་འབྲལ་མེད་པའི་བོན་ཐམས་
ཅད་འབྱུང་པས་མཛོད་དོ།།
ད་ནི་དོན་ལྔ་པ་ཁ་གཏིང་མེད་པའི་དབྱིངས་ཀྱི་མཛོད་བསྟན་ཏེ། ངང་ཉིད་རྒྱུ་
ཆེ་བོན་གྱི་དབྱིངས། །ཁ་གཏིང་མེད་པ་གཡུང་དྲུང་མཛོད། །ཅེས་པ། བོན་གྱི་དབྱིངས་
ལ་ངང་དང་རང་བཞིན་གྱི་རྒྱ་ཆེ་སྟེ། ཁ་གཏིང་མེད་པར་རྒྱ་ཆེའོ། །ཁ་ནི་དྭངས་མ་ལྟ་བུ་ལ།



མཛོད་ལྷ་འགྲེལ་བཞུགས་སོ།།
75
གཏིང་ནི་རྙོག་མ་ལྟ་བུ་སྟེ། མེད་ནི་དབྱིངས་ལ་དྭངས་སྙིགས་སུ་ཕྱེ་བ་མེད་པའོ། །གཡུང་
ནི་ངང་ལ་མ་གཡོས་པ། དྲུང་ནི་ཁ་གཏིང་མེད་པ་ཡེ་ཤེས་འཆར་བའོ། །མཛོད་ནི་ངང་
གི་ཁ་གཏིང་མེད་པའི་བོན་ཐམས་ཅད་འབྱུང་བའོ། །རང་བཞིན་ཁ་གཏིང་བོན་གྱི་
དབྱིངས། །ཕྱི་ཡི་ཁ་གཏིང་གཡུང་དྲུང་མཛོད། །རང་བཞིན་ཅིར་ཡང་མ་ཡིན་པ་བོན་
གྱི་དབྱིངས་ལ། ཕྱིའི་ཡུལ་ལ་ཁ་གཏིང་མི་འབྱེད་པ་ནི། ཕྱི་ནང་མེད་པ་རིག་པ་རང་
ཤར་བའོ། །གཡུང་ནི་རང་བཞིན་མེད་པ། དྲུང་ནི་ཕྱིའི་ཡུལ་ཤེས་མི་འབྱེད་པ། མཛོད་
ནི་རང་བཞིན་གྱི་ཕྱི་ནང་ཡུལ་ཤེས་ཀྱི་བོན་འབྱུང་པས་མཛོད་དོ། །ནང་གི་ཁ་གཏིང་
བོན་གྱི་དབྱིངས། །མཐའ་ཡི་ཁ་གཏིང་གཡུང་དྲུང་མཛོད། །ཅེས་པ། སྲིད་པ་ནང་གི་
སེམས་ཅན་ལ། བཟང་ངན་བྱམས་སྡང་དྭངས་སྙིགས་མི་འབྱེད་ཅིང་། ཕྱི་ནང་དང་
མཐའ་དབུས་ཀྱི་མེད་པ་ནི་དབྱིངས་སོ། །ཁ་གཏིང་མེད་པས་གཡུང་། མཐའི་དབུས་
མེད་པས་དྲུང་། ཕྱི་ནང་ཁ་གཏིང་མེད་པས་མཛོད་དོ། །དབུས་ཀྱི་ཁ་གཏིང་བོན་གྱི་
དབྱིངས། །སྐྱེ་མེད་ཁ་གཏིང་གཡུང་དྲུང་མཛོད། །ཅེས་པ། དབུ་མའི་ལམ་ནི་དབུ་སྟེ།
དེ་ལ་ཁ་གཏིང་མི་ཕྱེད་པས། སྐྱེ་བ་དང་འགག་པའི་ཁ་གཏིང་མི་ཕྱེད་ཅིང་། དྭངས་
སྙིགས་མེད་པའོ། །གནས་པའི་ཁ་གཏིང་བོན་གྱི་དབྱིངས། །དཔེ་ཡི་ཁ་གཏིང་གཡུང་
དྲུང་མཛོད། །ཅེས་པ། སྐད་ཅིག་མ་རྒྱུན་ལ་གནས་པ་ཡང་གནས་པ་སྟེ། དེ་ཐུགས་
རྗེའི་རྒྱུན་ལ་གནས་པ་ཁ་གཏིང་མེད་པ་དབྱིངས་སོ། །དེ་ལྟར་གནས་པ་ལ། དཔེས་
མཚོན་ལ་ཁ་གཏིང་དྭངས་སྙིགས་དབྱེར་མེད་དོ། །གཡུང་དྲུང་མི་འགྱུར་བའི་མཛོད་
དུ་གནས་པའོ། །དེ་ལ་དྭངས་སྙིགས་ཅི་ལྟ་བུ་གཅིག་ན། དྭངས་སྙིགས་བྱ་བ་ནི་བཟང་
ངན་ནམ་མཐོ་དམན་མ་ཡིན་ཏེ། འགྲོ་བ་རྣམས་ཀྱི་རང་བཞིན་ནི་དྭངས་མ། སྣོད་



6
སངས་རྒྱས་གཡུང་དྲུང་བོན་གྱི་དཔེ་ཚོགས།
ནི་རང་བཞིན་གྱི་དབྱིངས་ནི་སྙིགས་མའོ། ཡང་ན་ཡ་རབས་ཀྱི་རང་གི་དབྱིངས་ནི་
དྭངས་མ། མ་རབས་ཀྱི་རང་བཞིན་དབྱིངས་ནི་སྙིགས་མའོ། །དེ་ལྟ་བ་ན། གང་ཡ་
རབས་བདེར་གཤེགས་ནི་དྭངས་མ། མ་རབས་སེམས་ཅན་ནི་སྙིགས་མ་སྟེ། ཐུགས་རྗེ་
རྒྱུན་ལ་གནས་པ་ལ། དྭངས་སྙིགས་ཡེ་མི་འབྱེད་པ། དཔེས་སྟོན་ཏེ་མཚོན་པར་བྱ་ལ།
དྭངས་སྙིགས་ཀྱི་ཁ་གཏིང་ཡེ་མི་གནས་པ་ནི་གཡུང་དྲུང༌། ཐམས་ཅད་འབྱུང་བས་
མཛོད་དོ།།
དོན་དྲུག་པ་དཔག་ཏུ་མེད་པར་ཁྱབ་པའི་དབྱིངས་བསྟན་ཏེ། དཔག་ཏུ་མེད་
པ་བོན་གྱི་དབྱིངས་བསྟན་ཏེ། དཔག་ཏུ་མེད་པ་བོན་གྱི་དབྱིངས། །རང་བཞིན་དཔག་
མེད་གཡུང་དྲུང་མཛོད། །ཅེས་པ་ནི། རྗེས་སུ་དཔག་དང་སྤྱོད་ལས་འདས་པ་ནི།
དཔག་ཏུ་མེད་ལས་འདས་པ་སྟེ། དེའི་ངང་རམ་༼ངམ༽རང་བཞིན་ལས་ཐམས་ཅད་
འབྱུང་། དེའི་ངང་དུ་ཐམས་ཅད་འདུ་བར་གནས་པ་ནི་དབྱིངས་སོ། །དེ་ཡང་དུས་
གསུམ་དུ་མི་འགྱུར་ཞིང་། གཞན་གྱི་བྱས་པ་མ་ཡིན་པས། རང་གི་རང་བཞིན་གྱིས་དེ་
ལྟར་གནས་ལ། དེའི་ངང་ལ་མ་སྤྱོད་པ་གཡུང་དྲུང་། ཐམས་ཅད་འབྱུང་བས་མཛོད་དེ།
དེ་ལྟ་བུའི་ཕྱིར་ན། བོན་གྱི་དབྱིངས་ན་སྟེང་འོག་གམ། རྒྱ་ཁྱོན་དཔག་ཏུ་ཡེ་མེད་པར་
རྒྱ་མཚོ་དྭངས་པ་ལྟར་གནས་པས། གཡུང་དྲུང་མཛོད་དོ། །ཕྱི་ནང་དཔག་མེད་བོན་
གྱི་དབྱིངས། །མཐའ་དབུས་མེད་པར་གཡུང་དྲུང་མཛོད། །ཅེས་པ། བོན་གྱི་དབྱིངས་
དེ་ལ་ཕྱི་འདི་ནང་འདི། ཞེས་དབྱེར་མེད་པ་དང་། མཐའ་དང་དབུས་དང་དབྱེར་མེད་
དེ། སྟེང་འོག་ཀྱང་དབྱེར་མེད་གནས་པ་བོན་གྱི་དབྱིངས་ལ། མི་གཡོ་བ་གཡུང་དྲུང་
གི་ངང་ལས། བོན་ཕྱི་ནང་མེད་པ་ཐམས་ཅད་འབྱུང་པས་མཛོད་དོ། །ཁ་དོག་དཔག་



མཛོད་ལྷ་འགྲེལ་བཞུགས་སོ།།
མེད་བོན་གྱི་དབྱིངས། དབྱིབས་ལ་དཔག་མེད་གཡུང་དྲུང་མཛོད། །ཅེས་པ། ཀུན་
རྫོབ་དང་དབྱིབས་དང་ཁ་དོག་ནི་དཔག་ཏུ་ཡོད་ཀྱང་། བོན་གྱི་དབྱིངས་ལ་དབྱིབས་
དང་ཁ་དོག་དཔག་ཏུ་མེད་དོ། །དེ་ཅི་ལྟར་ཞེ་ན། དབྱིབས་དང་ཁ་དོག་ནི་རྣམ་པར་
འཕོ་འགྱུར་ཡོད་པས། ཡང་དག་པ་མ་ཡིན་པའི་ཕྱིར། བོན་གྱི་དབྱིངས་དང་གཡུང་
དྲུང་ལྷ་དེ་མི་གནས་པས། མི་གཡོ་བའི་དབྱིངས་ན་མི་འགྱུར་བའི་གཡུང་དྲུང་གནས་
པའི་ཕྱིར། གཡུང་དྲུང་ནི་མཛོད་དོ། །སྟེང་འོག་དཔག་མེད་བོན་གྱི་དབྱིངས། །རྒྱ་ཁྱོན་
དཔག་མེད་གཡུང་དྲུང་མཛོད། །ཅེས་པ། ཀུན་རྫོབ་ཏུ་སྟེང་འོག་དང་། ཕྱི་ནང་གཉིས་
ཡོད་ཀྱང་། བོན་གྱི་དབྱིངས་ལ་སྟེང་འོག་དང་རྒྱ་ཁྱོན་དཔག་ཏུ་མེད་དོ། །ཅིའི་ཕྱིར་ཞེ་
ན། འཁྲུལ་པའི་སེམས་ཅན་མཚན་མ་ལ། བག་ཆགས་ལྟས་པ་རྣམས་ལ། སྟེང་ལྷའི་
གནས་དང་། འོག་ངན་སོང་ལ་སོགས་ཏེ། སྟེང་འོག་དང་རྒྱ་ཁྱོན་ཆེ་ཆུང་བསམ་དུ་
ཡོད་ཀྱང་། བོན་གྱི་དབྱིངས་མཚན་མ་དང་བྲལ་བ་ལ། སྟེང་འོག་ལ་སོགས་ཏེ། ཡེ་མི་
གནས་པས་དབྱིངས་ཞེས་བྱའོ། །དེ་མི་འགྱུར་བས་གཡུང་དྲུང་། མི་འགྱུར་བའི་ངང་
ལས་སྣ་ཚོགས་འཆར་བས་མཛོད་དོ། །དངོས་པོ་དཔག་མེད་བོན་གྱི་དབྱིངས། །མཚན་
མ་དཔག་མེད་གཡུང་དྲུང་མཛོད། །ཅེས་པ། གང་ཟག་མཚན་མ་ལ་བག་ཆགས་རྣམས་
ལ། དཔག་དང་དངོས་པོའི་མཚན་མ་དཔག་ཏུ་ཡོད་ཀྱང་། བོན་གྱི་དབྱིངས་ལ་དངོས་
པོ་དང་མཚན་མ་ཡེ་ནས་མི་གནས་ཤིང་། གཞལ་གྱིས་ནི་དཔག་པ་ལས་འདས་པས།
མི་གཡོ་བས་དབྱིངས་མི་གཡོ་བའི་ངང་མི་འགྱུར་བས་གཡུང་དྲུང་། དངོས་པོ་དང་
མཚན་མའི་ངོ་བོ་ཡོད་མེད་ཐམས་ཅད་འབྱུང་བས་མཛོད་དོ།།
ད་ནི་དོན་བདུན་པ་ཀུན་ལ་དོག་པ་མེད་པས་ཁྱབ་པའི་དབྱིངས་ཀྱི་མཛོད་བསྟན་



78
སངས་རྒྱས་གཡུང་དྲུང་བོན་གྱི་དཔེ་ཚོགས།
ཏེ། དངོས་པོ་དོག་མེད་དོན་གྱི་དབྱིངས། །ཀུན་ལ་དོག་མེད་གཡུང་དྲུང་མཛོད། །ཅེས་པ་
ནི། སེམས་ཅན་དངོས་པོར་འཛིན་པ་རྣམས་ལ་ནི། མ་ཤོང་པ་དང་ཡངས་དོག་ཡོད་
ལ། དོན་གྱི་དབྱིངས་ལ་མ་ཤོང་པའམ་དོག་པ་མེད་དོ། །དེ་ལྟ་བས་ན། ཀུན་ལ་དགོས་
པ་ཁྱབ་བདལ་དུ་གནས་པ་ནི་དབྱིངས་སོ། །ཁྱབ་བདལ་དུ་གནས་པ་ལས་འགྱུར་བ་
མེད་པ་གཡུང་དྲུང་འགྱུར་བ་མེད་པའི་ངང་ལས་དངོས་པོ་དང་དངོས་མེད་ཀྱི་བོན་
ཐམས་ཅད་འབྱུང་བས་མཛོད་དོ། །རང་བཞིན་དོག་མེད་བོན་གྱི་དབྱིངས། །འབྱུང་
འཇུག་དོག་མེད་གཡུང་དྲུང་མཛོད། །ཅེས་པ། དེ་ཡང་འཁྲུལ་པ་རྣམས་ཀྱི་རང་བཞིན་
ལ། འབྱུང་འཇུག་གི་དོག་པ་ཡོད་ཀྱང་། བོན་གྱི་དབྱིངས་ལ་རང་བཞིན་གྱི་དོག་པ་
མེད་པ་སྟེ། དེའི་ངང་ལ་སེམས་ཕྱི་ནང་དུ་རྒྱུ་བའི་འབྱུང་འཇུག་ལ་ནི། དུས་དེ་ཙམ་
ན་གང་ཡང་མ་ཤོང་ཞིང་དོག་པ་མེད་པས་དབྱིངས་སོ། །དབྱིངས་ལས་བཅོས་སུ་མེད་
པས་གཡུང་དྲུང་སྟེ། ཡངས་དོག་མེད་པ་ཐམས་ཅད་འབྱུང་པས་མཛོད་དོ། །གཡོ་རྩོལ་
དོག་མེད་བོན་གྱི་དབྱིངས། །སྐྱེ་འཕེལ་དོག་མེད་གཡུང་དྲུང་མཛོད། །ཅེས་པ། དེ་
བཞིན་དུ་འཁྲུལ་པ་རྣམས་ལ། གཡོ་རྩོལ་དང་སྐྱེ་འཕེལ་ཡོད་ཀྱང་། བོན་གྱི་དབྱིངས་
ལ་གཡོ་རྩོལ་དང་འཁྲུལ་པ་མེད་དོ། །དེ་ཅིའི་ཕྱིར་ཞེ་ན། བོན་གྱི་དབྱིངས་གཡོ་རྩོལ་
དང་རང་བཞིན་དུ་མེད་པར་གནས་པས། འཁྲུལ་པ་ནི་ལོག་པའི་སྲིད་པ་ལ། སེམས་
མ་གཡོས་རྩོལ་བས་འཁོར་བའི་སྲིད་པ་སྐྱེ་ཡིན་འཕེལ་བའོ། །དེ་དབྱིངས་ཀྱི་རང་
བཞིན་ལ་དོག་པ་མེད་དོ། །ངང་མི་གཡོ་བ་གཡུང་དྲུང་། བོན་སྐྱེ་ཞིང་འཕེལ་བ་
འབྱུང་བས་མཛོད་དོ། །རྒྱ་ཆེ་དོག་མེད་བོན་གྱི་དབྱིངས། །ཀུན་ཏུ་དོག་མེད་གཡུང་
དྲུང་མཛོད། །ཅེས་པ། དེ་འཁྲུལ་པ་རྣམས་ལ་ནི། རྒྱ་ཆེ་ཆུང་ངམ་འདུས་མ་འདུས་ཡོད་



79
མཛོད་ལྷ་འགྲེལ་བཞུགས་སོ།།
ཀྱང་། བོན་གྱི་དབྱིངས་སུ་ནི་རྒྱ་ཆེ་ཆུང་ངམ་འདུས་མ་འདུས་མེད་དོ། །དེ་ཅིའི་ཕྱིར་
ཞེ་ན། དབྱིངས་ཀྱི་རང་བཞིན་ནི་རྒྱ་ཁྱོན་དཔག་ཏུ་མེད་པས། འདུས་མ་འདུས་ཀྱི་ཐ་
སྙད་ཙམ་ཡང་མེད་དོ། །དབྱིངས་ཀྱི་རང་བཞིན་ལ་མཐར་ཐུག་པ་མེད་དེ། ཤིན་དུ་རྒྱ་
ཆེ་བས། ཀུན་འདུས་ཀུན་ཤོང་པས་དོག་པ་མེད་པའོ། །སེམས་ཅན་འཁྲུལ་པའི་བློ་ལ་ནི།
འདུ་ཤེས་བརྒྱ་ཅུ་བས་ཟུག་རྔུ་དང་རྣམ་རྟོག་དང་། ཆགས་སྡང་ལ་དོག་པའོ། །དེ་ལྟ་བུ་ལ་
དོག་པ་མེད་པས། དེ་ལྟ་བུ་ལ་དོག་པ་མེད་པས་ནི་དབྱིངས། ཡངས་དོག་གཉིས་མེད་པའི་
ངང་མི་འགྱུར་བས་གཡུང་དྲུང་ངོ༌། །འཛིན་རྟོག་དོག་མེད་བོན་གྱི་དབྱིངས། །མཐར་
ཐུག་དོག་མེད་གཡུང་དྲུང་མཛོད། །ཅེས་པ། འཁྲུལ་པ་ཅན་རྣམས་ལ་འཛིན་རྟོག་
དང་། མཐར་ཐུག་མ་ཐུག་ཡོད་ཀྱང་། བོན་གྱི་དབྱིངས་ལ་དེ་མེད་དོ། །ཅིའི་ཕྱིར་ཞེ་
ན། འཁྲུལ་པ་ཅན་རྣམས་ནི་དོན་ལ་བློའི་འཁྲུལ་པས། བདག་གཞན་དང་ཕྱི་ནང་དང་
རྟག་ཆད་ལ་སོགས་ལ། གཟུང་བའི་ཡུལ་དང་འཛིན་པར་བྱེད་པའི་བློ། མཐར་ཐུག་པ་
མེད་པ་བོན་ཉིད་མི་རྟོགས་པས་འཛིན་རྟོག་པའོ། །བོན་ཉིད་མཉམ་པ་ཆེན་པོའི་ངང་
ལ་མཐར་ཐུག་མ་ཐུག་མེད་པས། འཛིན་རྟོག་བོན་དུ་རང་རང་ཞི་ནས་མ་གཡོས་པའི་
དབྱིངས་སོ། །དེ་ལ་གཡོ་འགྱུར་མེད་པས་གཡུང་དྲུང་ངོ༌། །གཡོ་བ་མེད་པའི་ངང་
ཡོད་མེད་གཉིས་ཀྱི་བོན་ཐམས་ཅད་འབྱུང་བས་མཛོད་དོ།།
ད་ནི་དོན་བརྒྱད་པ་བརྡལ་༼བདལ༽པ་ཆེན་པོས་ཁྱབ་པའི་དབྱིངས་ཀྱི་མཛོད་
བསྟན་ཏེ། བདལ་པ་ཆེན་པོ་བོན་གྱི་དབྱིངས། །རང་བཞིན་བདལ་པ་གཡུང་དྲུང་
མཛོད། །ཅེས་པ། དེ་ཡང་སེམས་ཅན་འཁྲུལ་པའི་བློ་ལ་ནི། བདལ་མ་བདལ་དང་ཁྱབ་
མ་ཁྱབ་ཡོད་ཀྱང་། བོན་ཉིད་ཀྱི་དབྱིངས་ལ་དེ་ལྟ་བུ་ཡེ་མེད་དོ། །ཅིའི་ཕྱིར་ཞེ་ན། བོན་
ངང་མ་



0
སངས་རྒྱས་གཡུང་དྲུང་བོན་གྱི་དཔེ་ཚོགས།
ཉིད་ཡེ་བདལ་ཆེན་པོའི་ངང་ལ་རང་བཞིན་དུ་ཡེ་གནས་པས་ཀུན་ལ་སྙོམས་ཞིང་
ངང་ལས་མི་གཡོ་བས་བདལ་པའོ། །འཁྲུལ་པ་རྣམས་ལ་ནི། སེམས་ཀྱི་རང་བཞིན་
ཡེ་བདལ་ཆེན་པོར་མ་རྟོགས་པས། ཕྱོགས་རིས་དང་ང་བདག་དང་གཟུང་འཛིན་ལ་
སོགས་ཀྱི་བློའི་མཐའ་བསྐང་པས། དེ་བདལ་པ་མ་ཡིན་པའི་ཕྱིར། དབྱིངས་ཡེ་བདག་
ཆེན་པོའི་ངང་དུ་མ་ཤོང་པའམ། མ་འདུས་པའམ། མ་ཁྱབ་པ་མེད་པས། བདལ་པ་
ཆེན་པོའི་དབྱིངས་སོ། །བདལ་པ་ཆེན་པོ་ལ། གཡོ་བ་མེད་པས་གཡུང་དྲུང་། བདལ་
པའི་ངང་དུ་མ་འཚོགས་པ་མེད་པས་མཛོད་དོ། །ཕྱི་ནང་བདལ་པ་བོན་གྱི་དབྱིངས། །
སྟེང་འོག་བདལ་པ་གཡུང་དྲུང་མཛོད། །ཅེས་པས། དེ་འཁྲུལ་པ་རྣམས་ལ་ནི། སྟེང་
འོག་གི་བདལ་མ་བདལ་ཡོད་ཀྱང་། བོན་གྱི་དབྱིངས་ལ་ནི་དེ་ལྟ་བུའི་གཉིས་འཛིན་
ཡེ་མེད་དོ། །ཅིའི་ཕྱིར་ཞེ་ན། དོན་ལ་འཁྲུལ་པའི་སེམས་ཅན་བློ་ལ། ཕྱིའི་སྣང་བ་
དང་ནང་གི་སྲིད་པ་འམ། ཕྱི་ཡུལ་དང་ནང་སེམས། ཡ་ཏ་བདེར་གཤེགས་ནས་མ་ཐ་
དམྱལ་བར་བདལ་ཁྱབ་པར་གཏོགས་པའི་ཕྱོགས། བོན་ཉིད་ཀྱི་དབྱིངས་སུ་ནི་ཡེ་དག་
ཐམས་ཅད་བདལ་ཁྱབ་བས་ནི་གནས་པར་བྱའོ། །དེ་ཅིར་ཡང་མི་གཡོ་བས་གཡུང་
དྲུང་། དེའི་ངང་ལས་ཕྱི་ནང་འོག་གི་བོན་འབྱུང་བས་མཛོད་དོ། །མཐའ་དབུས་བདལ་
པ་བོན་གྱི་དབྱིངས། །ཕྱོགས་རིས་མེད་བདལ་གཡུང་དྲུང་མཛོད། །ཅེས་པ། དེ་ཡང་
འཁྲུལ་པ་རྣམས་ལ་ནི། མཐའ་དབུས་དང་། ཕྱི་ནང་གཟུང་འཛིན་ཡོད་ཀྱང་། བོན་
ཉིད་ཀྱི་དབྱིངས་ལ་ནི། དེ་ལྟ་བུ་མི་གནས་ཏེ། མཐའ་དབུས་དང་ཕྱོགས་རིས་རང་
བཞིན་གྱི་དབྱིངས་སུ་གནས་པའོ། །དེ་ཅིའི་ཕྱིར་ཞེ་ན། འཁྲུལ་པ་རྣམས་མཚན་མ་ལ་
བློ་འཁྲུལ་པས། མཐའ་དབུས་དང་ཕྱོགས་རིས་དང་ཕྱི་ནང་རྟག་ཆད་གཟུང་འཛིན་



མཛོད་ལྷ་འགྲེལ་བཞུགས་སོ།།
g
དང་བྲལ་བས་དོན་མ་རྟོགས་པའི་ཕྱིར་རོ། །བོན་ཉིད་ལ་མཐའི་རྣམ་པ་དེ་ལྟ་བུ་རང་
བཞིན་གྱི་བོན་ཉིད་དུ་གནས་ཏེ། སྟེང་འོག་གམ་མཐའ་དབུས་དང་ཕྱོགས་རིས་དང་།
ཕྱི་ནང་ཐོག་མཐའ་དང་། རིག་དང་མ་རིག་པ་མེད་པར། ཀུན་ལ་མཉམ་སྙོམས་སུ་
བདལ་ཏེ་ཁྱབ་པས་དབྱིངས་སོ། །དེ་ལས་འགྱུར་ལྡོག་མེད་པས་གཡུང་དྲུང་ངོ༌། །ངང་
ལས་བོན་དེ་དག་འབྱུང་བས་མཛོད་དོ། །སྤྲོ་བསྡུ་བདལ་པ་བོན་གྱི་དབྱིངས། །ཐམས་
ཅད་བདལ་པ་གཡུང་དྲུང་མཛོད། །ཅེས་པ་ནི། དེ་བཞིན་དུ་གང་ཟག་འཁྲུལ་པའི་བློ་
ལ་ནི། ཐམས་ཅད་ནི་སྤྲོ་བསྡུའི་རྣམ་པ་ཡོད་ཀྱང་། བོན་ཉིད་ཀྱི་ངང་ལ་ནི་དེ་ལྟ་བུ་ཡེ་
མེད་དོ། །དེ་ཅིའི་ཕྱིར་ཞེ་ན། འཁྲུལ་པ་རྟོག་པའི་སེམས་ཅན་གྱི་བློ་ལ། མཚན་མའི་
རྣམ་པ་སྤྲོ་བསྡུའི་མཚན་མས་མེད་པ་སྡུད། རྟོག་པ་ལ་སྤྲོས། མི་རྟོག་པ་ལ་སྡུད་པའི་
རྟོགས་པ་དང་ལྡན་ཏེ། དེ་ཉིད་མ་རྟོགས་སོ། །བོན་ཉིད་སྤྲོ་བསྡུ་མེད་པ་ལ། རྟོག་པའི་
རྣམ་པ་དེ་ལྟ་བུ་ཡེ་མི་གནས་པའི་དབྱིངས་སོ། །དེའི་ངང་མི་གཡོ་བས་གཡུང་དྲུང་
ངང་ལ་ཕྱི་ནང་སྤྲོ་བསྡུ་ཐམས་ཅད་འབྱུང་བས་མཛོད་དོ།།
ད་ནི་དོན་དགུ་པ་ཟད་པ་མེད་པ་དབྱིངས་ཀྱི་མཛོད་བསྟན་ཏེ། རང་བཞིན་ཟད་
མེད་བོན་གྱི་དབྱིངས། །བསྐལ་པས་ཟད་མེད་གཡུང་དྲུང་མཛོད། །ཅེས་པ། དེ་ཡང་
འཁྲུལ་པ་ལ་རང་བཞིན་ཡོད་མེད་དང་། བསྐལ་པ་ཡོད་པ་མེད་ཡོད་ཀྱང་། བོན་གྱི་
དབྱིངས་ལ་གཡོ་མེད་གཉིས་མེད་དོ། །དེའི་ཕྱིར་ཞེ་ན། འཁྲུལ་པ་ལ་ནི་བསྐལ་པས་
སྲིད་པ་སྟོང་ནས་མི་རྟག་ཟད་པས་རྟོག་པ་འཁྲུལ་པའོ། །བོན་གྱི་དབྱིངས་ལ་ནི་མཐའ་
ཆད་ཅིང་། སྟོང་དུ་མེད་དེ། དོན་མ་བཅོས་པ་ངང་ངམ་རང་བཞིན་ནི། ད་ལྟ་བྱས་
པའམ་བཅོས་པ་མ་ཡིན་པས། བསྐལ་པས་སྟོང་པ་རང་ཟད་བརླག་པ་ནི། མི་རྟོག་པའི་



s2
སངས་རྒྱས་གཡུང་དྲུང་བོན་གྱི་དཔེ་ཚོགས།
སྒྲ་སྟེ་དེ་དག་གི་ནི་མི་གནས་སོ། །ཡང་ན་རང་གི་རང་བཞིན་དེ་ལ། སྟོང་ཟད་མེད་པས་
བསྐལ་པ་ཆེན་པོ་དགོས་ཀྱང་། སྟོང་ནས་ཟད་པ་མེད་དོ། །ཡོད་མེད་ཀྱིས་མཐའ་ལས་
འདས་པ་དེ་དབྱིངས་སོ། །རང་བཞིན་རྣལ་མའི་དོན་ལ་གཡོ་འགྱུར་མེད་པས་གཡུང་
དྲུང་། ཐམས་ཅད་གནས་ནས་མཛོད་དོ། །སྤྱོད་པས་ཟད་མེད་བོན་གྱི་དབྱིངས། །ཟག་
པ་མེད་དེ་གཡུང་དྲུང་མཛོད། །ཅེས་པ་ནི། དེ་ཡང་འཁྲུལ་པའི་བློ་ལ་ནི། ཟད་མ་ཟད་
དང་ཟག་མི་ཟག་གཉིས་ཡོད་ཀྱང་། བོན་ཉིད་ཟག་པ་མེད་པ་ལ་གཉིས་འཛིན་མེད་
དོ། །དེ་ཅིའི་ཕྱིར་ཞེ་ན། འཁྲུལ་པ་ཅན་རྣམས་ལ་ནི། སྤྱོད་པས་ཟད་པ་དང་། ཕུང་པོ་ལ་
སྐྱེ་ཤི་དང་རྒས་རྒུད་ཀྱི་ཟག་པར་ཡོད་པར་རྟོགས་ལ། དབྱིངས་ལ་ཟད་པ་དང་སྐྱེ་ཤི་ཡེ་
ནས་མེད་པའི་རང་བཞིན་དེ་ལ། སྐྱོན་གྱི་མཐའ་མེད་པའི་དབྱིངས་སོ། །དེ་ལ་འགྱུར་
ལྡོག་མེད་པས་གཡུང་དྲུང་ལ། ཟད་པ་མེད་པས་མཛོད་དོ། །མཐར་ཐུག་ཟད་མེད་བོན་
གྱི་དབྱིངས། །གཞལ་ཡས་ཟད་མེད་གཡུང་དྲུང་མཛོད། །ཅེས་པ། དེ་བཞིན་དུ་འཁྲུལ་
པའི་བློ་ལ་མཐར་ཐུག་མ་ཐུག་དང་ཟད་པ་ཡོད་ཀྱང་མེད་ཀྱང་། བོན་གྱི་དབྱིངས་ལ་དེ་ལྟ་
བུ་ཡེ་མེད་དོ། །ཅིའི་ཕྱིར་ཞེ་ན། དབྱིངས་ལ་དུས་སུ་བཟུང་བའི་མཐའ་ཡེ་ནས་མེད་ཅིང་།
གཉིས་འཛིན་གཞལ་དུ་མེད། གཞལ་དུ་ཡང་མི་ཟད་པའི་དབྱིངས་སོ། །དེ་སྟོང་ཟད་པ་
མེད་པས་གཡུང་དྲུང་ངོ༌། །མཐར་ཐུག་ཅིང་ཟད་པ་མེད་པའི་བོན་འབྱུང་པས་མཛོད་
དོ། །དུས་ཀྱི་ཟད་མེད་བོན་གྱི་དབྱིངས། །གྲངས་ཀྱི་ཟད་མེད་གཡུང་དྲུང་མཛོད། །དེ་ལ་
ཡང་པ་རྣམས་ལ་ནི། དུས་དང་གྲངས་ཀྱི་ཟད་པ་མེད་དུ་ཡོད་ཀྱང་། བོན་གྱི་དབྱིངས་
ལ་ནི་དེ་ལྟ་བུ་ཡེ་མེད་དོ། །ཅིའི་ཕྱིར་ཞེ་ན། དོན་མ་རྟོགས་པ་རྣམས་བློ་འཁྲུལ་ན། དུས་
གསུམ་ཟད་པ་དང་གྲངས་བསྒྲང་པས། ཟད་པར་རྟོག་པ་ནི་འཁྲུལ་པའོ། །བོན་ཉིད་



g3
མཛོད་ལྷ་འགྲེལ་བཞུགས་སོ།།
ཟད་པ་མེད་པ་ནམ་མཁའ་ལྟ་བུ་ལ། དུས་ཀྱི་མཐའ་གང་ཡང་བྲལ། བགྲང་པ་ཚིག་
བགྲང་གང་ཡང་འདས་པ་སྟེ། དེ་ནི་དབྱིངས་སོ། །བགྲང་པ་དུས་ཀྱི་མཐའ་གང་མི་
གཡོ་བ་གཡུང་དྲུང་ངང་ལས། ཟད་པ་མཐའ་མེད་པའི་འབྱུང་བའི་མཛོད་དོ།།
ད་ནི་དོན་བཅུ་པ་༼བཞི་པ༽འགྱུར་བ་མེད་པས་ཁྱབ་པའི་དབྱིངས་ཀྱི་མཛོད་
བསྟན་ཏེ། ཐམས་ཅད་འགྱུར་མེད་བོན་གྱི་དབྱིངས། །དེ་བཞིན་འགྱུར་མེད་གཡུང་
དྲུང་མཛོད། །ཅེས་པ། དེ་ཡང་འཁྲུལ་པ་ལ་འགྱུར་ལྡོག་ཡོད་ཀྱང་། བོན་གྱི་དབྱིངས་
ལས་དེ་ལྟ་བུ་མེད་དོ། །ཅིའི་ཕྱིར་ཞེ་ན། དོན་མ་རྟོགས་པས་འཁྲུལ་པ་རྣམས་ལ། དུས་
ཐམས་ཅད་འགྱུར་བའི་ལྡོག་པར་རྟོགས་སོ། །བོན་དབྱིངས་སུ་དུས་གསུམ་དུ་འགྱུར་
ལྡོག་ཡེ་མེད་པས། དེ་བཞིན་ཉིད་ཀྱི་སྤྲོས་པའི་མཐའ་གང་དང་ཡང་བྲལ་བས། དུས་
གསུམ་ཡེ་ནས་འཕོ་འགྱུར་མེད་དེ། དེ་བཞིན་ཉིད་དུ་གནས་པའི་དབྱིངས་ཞེས་བྱའོ། །མི་
འགྱུར་མི་འཕོ་བའི་གཡུང་དྲུང་། ངང་དེ་ལ་འགྱུར་བ་མེད་པའི་བོན་ཐམས་ཅད་གནས་
པས་མཛོད་ཅེས་བྱའོ། །གསལ་ཁྱབ་འགག་མེད་བོན་གྱི་དབྱིངས། །གསུང་དབྱངས་
འགག་མེད་གཡུང་དྲུང་མཛོད། །ཅེས་པ། དེ་ཡང་འཁྲུལ་པ་ཅན་ལ་འཁྲུལ་འགག་
ཡོད་ཀྱང་། བོན་གྱི་དབྱིངས་ལ་མེད་དོ། །ཅི་ཕྱིར་ཞེ་ན། བོན་ཉིད་སྤྲོས་པ་དང་བྲལ་
བ་དེ་ལས་མི་སྣང་བ་མེད་པ་གསལ་བ། མ་ཁྱབ་པ་མེད་པས་ནི་སྐུ་གསུམ་གྱི་གཞིར་
གྱུར་པའོ། །དེའི་ངང་ལས་དོན་གསུང་འགག་སྒྲིབ་མེད་པ་ནི། གསུང་དབྱངས་འགྱུར་བ་
མེད་པའོ། །དེ་མི་གཡོ་བ་དབྱིངས། ངང་མི་འགྱུར་བས་གཡུང་དྲུང་། གསུང་མ་འགག་ཅིར་
ཡང་འབྱུང་བར་མཛོད་དོ། །ཐུགས་ཉིད་འགྱུར་མེད་བོན་གྱི་ཀློང་། །ཡོན་ཏན་འགྱུར་མེད་
གཡུང་དྲུང་མཛོད། །ཅེས་པ། འཁྲུལ་པ་ཅན་ལ་སེམས་ཅན་མ་འཁྲུལ་ནོར་ཀྱང་། ཤེས་



84
སངས་རྒྱས་གཡུང་དྲུང་བོན་གྱི་དཔེ་ཚོགས།
རབ་ཅན་ལ་མེད་དོ། །ཅི་ཕྱིར་ཞེ་ན། ཐུགས་ནི་སྟོན་པའི་ཐུགས་ཉིད་མཉམ་པ་ཉིད་ནི།
བོན་ཉིད་སྤྲོས་བྲལ་ཆེན་པོའི་ངང་ལ་ཡེ་བཞུགས་པའོ། །དེ་ལས་ཆེ་བའི་ཡོན་ཏན་དུས་
ཐམས་ཅད་དུ་འབྱུང་སྟེ། དེ་ལས་འགྱུར་བ་མེད་པས་ཡོན་ཏན། གཡུང་དྲུང་དང་མཛོད་
གོང་མའི་འགྲེའོ། །ལྷུན་གྲུབ་འགྱུར་མེད་བོན་གྱི་དབྱིངས། །རྨད་འབྱུང་འགྱུར་མེད་
གཡུང་དྲུང་མཛོད། །འཁྲུལ་པ་ཅན་ལ་གྲུབ་དང་མ་གྲུབ་ཡོད་ཀྱང་། ཤེས་རབ་ཅན་ལ་
ཡེ་མེད་དོ། །ཅི་ཕྱིར་ཞེ་ན། བོན་ཉིད་སྤྲོས་བྲལ་ཆེན་པོའི་དབྱིངས་དེ་ལས། འཕྲིན་ལས་
ཐམས་ཅད་བྱ་བརྩལ་དང་བྲལ་ཏེ། རང་བཞིན་གྱི་རང་གི་གྲུབ་ནས་མི་འགྱུར་བས། དེའི་
ངང་ལས་ངོ་མཚར་ཡོན་ཏན་རྨད་དུ་འབྱུང་བའི་གཙུག་མི་འགྱུར་བས་ནི། ཡོན་ཏན་རྨད་
དུ་འབྱུང་བས་འགྱུར་བ་མེད་པའོ། །དེ་ལྟ་བུའི་བོན་ཉིད་དེ་ལ། བཅོས་དང་བསླད་པ་ཡོད་
དམ་སྙམ་པ་ལས། མ་བཅོས་འགྱུར་མེད་བོན་གྱི་དབྱིངས། །ཀུན་གཞི་མ་བཅོས་གཡུང་
དྲུང་མཛོད། །ཅེས་པས། འཁྲུལ་པ་ཅན་ལ་བཅོས་སླད་ཡོད་ཀྱང་། ཤེས་རབ་ཅན་ལ་
འཁྲུལ་པ་མེད་དོ། །ཅིའི་ཕྱིར་ཞེ་ན། མ་བཅོས་པ་བོན་ཉིད་ཀྱི་དབྱིངས་དེ་ལ། སྐུ་ལ་
སོགས་པའི་དོན་འབྱུང་བ་ཡོད། སྔོན་གྱི་ལས་ལྷ་སྨོན་ལམ་ལ་སོགས་མཐུས། ཐམས་
ཅད་འབྱུང་བས་ན་མཛོད་དོ། །བག་ཆགས་མ་གཡོས་བོན་གྱི་དབྱིངས། །ནམ་མཁའ་
གསལ་ལ་གཡུང་དྲུང་མཛོད། །ཅེས་པ། འཁྲུལ་པ་ལ་བག་ཆགས་གཡོས་མ་གཡོས་
ཡོད་ཀྱང་། ཤེས་རབ་ཅན་ཡོད་༼ལ་མེད༽དོ། །ཅིའི་ཕྱིར་ཞེ་ན། མ་འཁྲུལ་ཤེས་རབ་
གསལ་བའི་དོན་གྱི། ཀུན་གཞི་བོན་ཉིད་སེམས་ལ། ལས་དང་ལས་ཀྱི་བག་ཆགས་སུ་
མེད་ཅིང་གཡོས་པ་མེད་པས་མ་གཡོས་པའོ། །དེ་ཡང་དཔེར་ན་ནམ་མཁའ་ལ་མ་སྒྲིབ་
པ་ལྟ་བུ། གསལ་ཡང་རྟོག་པ་མེད་པ་ནི། ནམ་མཁའ་གསལ་བ་གཡུང་དྲུང་མཛོད།



s5
མཛོད་ལྷ་འགྲེལ་བཞུགས་སོ།།
ཅེས་བྱའོ། །ཅི་ཞིག་ནམ་མཁའ་ལྟར་གསལ་ཡང་། གློ་བུར་གྱི་སྒྲིབ་པས་གསལ་ལམ་
ཞེ་ན། མ་གོས་ཏེ། སྤྲིན་ཚོགས་མི་སྒྲིབ་བོན་གྱི་དབྱིངས། །སྟོང་ཞིང་བདག་མེད་གཡུང་
དྲུང་མཛོད། །ཅེས་པ། འཁྲུལ་པ་ཅན་ལ། བག་ཆགས་སྤྲིན་འདྲས་སྒྲིབ་ཏུ་ཡོད་ཀྱང་།
ཤེས་རབ་ཅན་ལ་སྒྲིབ་ཏུ་མེད་དོ། །ཅིའི་ཕྱིར། དོན་ངེས་པ་དབྱིངས་ཉིད་ལ་སྐྱེ་བ་མེད་
པས་མི་སྐྱེ་ལ། སྟོང་པར་ཆད་པར་མ་ལྟུང་པས་མི་འགག་གོ །དེ་ལྟར་གཉིས་སུ་མེད་
པ་བོན་གྱི་དབྱིངས་སུ་འདུས་པས་དབྱིངས་སོ། །དེ་ལྟ་བུའི་དབྱིངས་ཀྱི་ངང་ལས་སྣ་
ཚོགས་པར་སྣང་ཞིང་། དོན་དེ་ལས་འགྱུར་བ་མེད་པ་གཡུང་དྲུང་ངོ་། །དེའི་ངང་ངམ་
རང་བཞིན་ལས་སྣ་ཚོགས་པའི་ཆོ་འཕྲུལ་འབྱུང་བས་མཛོད་དོ། །དེའི་ཕྱིར། མི་གཡོ་
དབྱིངས་ནི་གཞིའི་མཛོད་འདིར། ཐམས་ཅད་སངས་མ་རྒྱས་པར་མེད་དོ། །ཅི་ལྟར་ཞེ་
ན། བ་ག་དབྱིངས་ཀྱི་ཁམས་ལས། བོན་ཐམས་ཅད་ཡེ་ནས་སངས་རྒྱས་པར་བསྟན་ཏེ།
འདི་ལྟར་ཏེ། མུ་མེད་པ་གཡུང་དྲུང་གི་དབྱིངས་སུ་ཡེ་ནས་ཐམས་ཅད་སངས་རྒྱས་སོ།
།ཞེས་བྱ་བ་ནས། བཅོས་སུ་མེད་པའི་དོན་འགྱུར་བ་མེད་པ་གཡུང་དྲུང་གི་དབྱིངས་
སུ། ཐམས་ཅད་ཡེ་ནས་སངས་རྒྱས་པའོ། །ཞེས་བྱ་བའི་བར་དུ་གསུངས་སོ། མདོ་ལས་
ཀྱང་། འཁྲུལ་པའི་བློ་དགུ་སྤངས་ནས་ཡེ་ཤེས་ཀྱི་འབྲས་བུ་དགུ་བསྟན་ཏེ། འདི་སྐད་
དུའོ། །རྨི་ལམ་འཁྲུལ་པའི་བློ་སྤང་ནས། མུ་མེད་པ་གསལ་བ་ཡེ་ཤེས་ཀྱི་འབྲས་བུ་
ཐོབ་པར་བསྟན་ནོ། །དེ་བཞིན་དུ་རྣམ་པར་རྟོག་པའི་བློ་སྤང་ནས། འབྱམས་ཡས་པ་
གསལ་བ་ཡེ་ཤེས་ཀྱི་འབྲས་བུ་ཐོབ་པར་འགྱུར་རོ། །ཡིད་བསླུ་བའི་འཁྲུལ་པ་སྤང་ནས།
ཡོངས་སུ་རྒྱ་མ་ཆད་པའི་ཡེ་ཤེས་འབྲས་བུ་འཐོབ་པ་འགྱུར་རོ། །རྒྱུན་གྱི་གཡེང་བ་
སྤང་ནས། ཁ་གཏིང་མེད་པ་ཡེ་ཤེས་ཀྱི་འབྲས་བུ་འཐོབ་པར་འགྱུར་རོ། །མཚན་མར་



t6
སངས་རྒྱས་གཡུང་དྲུང་བོན་གྱི་དཔེ་ཚོགས།
འཛིན་པའི་འཁྲུལ་པ་སྤང་ནས། དཔག་ཏུ་མེད་པ་ཡེ་ཤེས་ཀྱི་འབྲས་བུ་འཐོབ་པར་
འགྱུར་རོ། །གཞན་གྱི་རྣམ་པར་འཚོར་འཚེ་བའི་འཁྲུལ་པ་སྤང་ནས། ཐོགས་པ་མེད་
པར་ཡེ་ཤེས་ཀྱི་འབྲས་བུ་འཐོབ་པར་འགྱུར་རོ། །མཐོང་པའི་བག་ཆགས་འཁྲུལ་པ་
སྤང་ནས། བདལ་པ་ཆེན་པོ་ཡེ་ཤེས་ཀྱི་འབྲས་བུ་འཐོབ་པར་འགྱུར་རོ། །འཁོར་བ་
ལ་གདུང་བའི་འཁྲུལ་པའི་བག་ཆགས་སྤང་ནས། ཟག་པ་མེད་པ་གསལ་བ་ཡེ་ཤེས་
ཀྱི་འབྲས་བུ་ཐོབ་པར་འགྱུར་རོ། །ལས་ཀྱི་རྐྱེན་དེས་འཁྲུལ་པའི་བག་ཆགས་སྤང་
ནས། འགྱུར་བ་མེད་པ་གསལ་བ་ཡེ་ཤེས་ཀྱི་འབྲས་བུ་ཐོབ་པར་འགྱུར་རོ། །ཁ་དོག་
དང་མཚན་མ་ནི་ཕྱོགས་སྔ་མ་ཡིན་ནོ། །ཞེས་ཟེར་རོ། །སྲིད་པའི་མཛོད་ཕུགས་ལས་
དབྱིངས་བསྟན་པའི་ལེའུ་སྟེ་གསུམ་པའོ།། །།
ཞང་ཞུང་སྐད་དུ། ཧ་ར་ང་དྲུག་མུ་ཁུང་༼གུང༽སལ། བོད་སྐད་དུ། གསལ་བ་
ཡེ་ཤེས་ལྔ་ཡི་མཛོད་ཕུགས་བསྟན་ཏེ། དེ་ལ་དོན་རྣམ་པ་ལྔ་བསྟན་ཏེ། དང་པོར་མེ་
ལོང་ལྟ་བུའི་ཡེ་ཤེས་ཀྱི་དོན་བསྟན་ཏེ། མཁའ་ལ་གསལ་རྫོགས་བོན་གྱི་མཛོད། །ཡེ་
ཉིད་མ་བཅོས་ཡེ་ཤེས་སྐུ། །ཞེས་པ། དེ་ལ་དང་པོ་མེ་ལོང་ལྟ་བུའི་ཡེ་ཤེས་བསྟན་ཏེ།
ཞེས་པ། དེ་ལྟ་བུ་ཞེ་ན། ཐམས་ཅད་གསལ་བ་མེ་ལོང་ལྟ་བུའི་ཡེ་ཤེས་དེ་ལ། ཡེ་ཤེས་
ཐམས་ཅད་དེའི་ངང་ལ་གསལ་བས་ཡེ་ཤེས་ཐམས་ཅད་ཀྱི་དམ་ཀྱང་དེ་ལས་འཆའ་
བའི་ཕྱིར་རོ། །མཁའ་ནི་དཔེར་ན་ནམ་མཁའ་སྟེ། ནམ་མཁའ་དག་པའི་ངང་ལས་
སྣང་སྲིད་ཐམས་ཅད་ལ་ཁྱབ་ཅིང་། དེའི་ངང་ལས་ཐམས་ཅད་འབྱུང་བའོ། །དོན་བོན་
ཉིད་ཀྱི་དབྱིངས་ཀྱང་ནམ་མཁའ་ལྟ་བུ་སྟེ། དེའི་ངང་ལས་བོན་ཐམས་ཅད་འབྱུང་
བའི་ཕྱིར་རོ། །དེ་བག་ཆགས་ཀྱི་སྒྲིབ་ཏུ་མེད་པས་གསལ་བ་སྟེ། དེའི་ངང་ལས་ཡེ་



མཛོད་ལྷ་འགྲེལ་བཞུགས་སོ།།
g
ཤེས་ཐམས་ཅད་རང་བཞིན་དུ་རྫོགས་པས་རྫོགས་པའོ། །དེ་ལ་ཕྱི་ནང་གི་བོན་ཐམས་
ཅད་གནས་སམ་འབྱུང་བས་མཛོད་དོ། །བོན་ཉིད་ཀྱི་དབྱིངས་ཡེ་ཐོག་མ་ནས་གནས་
རང་བཞིན་དུ་གནས་པས་དེ་ཉིད་དོ། །དེ་ཁོ་ན་ཉིད་གདོད་མ་ནས་གནས་མ་བཅོས་མ་
བསླད། མ་བྲལ་བར་བྱས་པས་མ་བཅོས་པའོ། །དེ་ལྟ་བུ་མ་ཤེས་པ་མ་རྟོགས་པ་མེད་དེ།
ཇི་སྙེད་པ་ཐམས་ཅད་ཇི་ལྟ་བར་ཤེས་པས་ཡེ་ཤེས་སོ། །དེ་ཐམས་[ཅད་]ཀྱི་གཞིའི་རྟེན་
དུ་གྱུར་པས། སྐུ་དང་ཡེ་ཤེས་འཆར་བའོ། །དེ་ལ་རྣམ་གྲངས་ཀྱི་རྣམ་པ་བཞི་ཚང་པར་
ཡང་སྟོན་ཏེ། དེ་བཞིན་དཔག་མེད་བོན་གྱི་མཛོད། །ཐམས་ཅད་མཁྱེན་པའི་ཡེ་ཤེས་
སྐུ། །ཞེས་པ། དེ་བཞིན་ནི་གོང་མ་བཞིན་ཏེ། མེ་ལོང་ལྟ་བུའི་ཡེ་ཤེས་དེས། བོན་གྱི་
དབྱིངས་སལ་ལེ་མཁྱེན་པ་དེ་བཞིན་དུ། སེམས་ཅན་གྱི་མཚན་ཉིད་རྟོགས་པའི་གཞི་
དེ་ནི་ཀུན་གཞི་སྟེ། དེ་དེ་ཉིད་དུ་རྟོགས་པའི་དུས་ན། བོན་ཐམས་ཅད་འབྱུང་བའི་
མཛོད་ལྟར་མཁྱེན་པས། དེ་བཞིན་བདག་མེད་བོན་གྱི་མཛོད། ཅེས་བྱའོ། །དེ་དུས་
ཐམས་ཅད་དུ་བོན་གྱི་མཛོད་ཡིན་པར་མཁྱེན་པས། ཐམས་ཅད་མི་མཁྱེན་པ་མེད་དེ།
དེས་ན་དེ་ཐམས་ཅད་མཁྱེན་པའི་ཡེ་ཤེས་ཞེས་བྱའོ། །དེ་ཐམས་ཅད་ཀྱི་རྟེན་དུ་གྱུར་
ཅིང་སྐུ་འབྱུང་བས་སྐུའོ། །དེ་ནི་མེ་ལོང་ལྟ་བུའི་ཡེ་ཤེས་ཞེས་ཀྱང་བྱའོ། །ཁྱབ་པའི་
རང་བཞིན་བོན་གྱི་མཛོད། །བདལ་པ་ཆེན་པོ་ཡེ་ཤེས་སྐུ། །ཞེས་པ། དེ་ལྟ་བུ་མེ་ལོང་ལྟ་
བུའི་ཡེ་ཤེས་དེས། མ་ཁྱབ་པ་མེད་པས་ནི་ཁྱབ་ལ། དེ་རང་བཞིན་སྐུ་དང་ཡེ་ཤེས་དང་།
དབྱེར་མེད་པས་རང་བཞིན་ནོ། །ཀུན་ལ་མ་ཁྱབ་པར་གནས་རང་བཞིན་གྱི་ངང་དེ་
ལས། བོན་ཐམས་ཅད་འབྱུང་བས་མཛོད། ཡོངས་ལ་ཁྱབ་པས་ནི་བདལ་པས་ནི་ཆེན་
པོ་སྟེ། བདལ་པ་ཆེན་པོར་ཡེ་ནས་ཤེས་པས་ཡེ་ཤེས་སོ། །དེ་ཐམས་ཅད་འབྱུང་བའི་



བ
སངས་རྒྱས་གཡུང་དྲུང་བོན་གྱི་དཔེ་ཚོགས།
རྟེན་ནམ་རྒྱུར་གྱུར་ཏེ་སྐུ་འབྱུང་བས་སྐུའོ། །དཔག་ཏུ་མེད་པ་བོན་གྱི་མཛོད། །ཟག་
མེད་གཡུང་དྲུང་ཡེ་ཤེས་སྐུ། །ཞེས་པ། དེ་ལྟ་བུའི་མེ་ལོང་ལྟ་བུ་དེས། མཛད་དུ་ཡེ་ནས་
མི་མངའ་སྟེ། མ་མཛད་པའི་འཕྲིན་ལས་དཔག་ཏུ་མེད་པ། མ་གྲུབ་པ་མེད་པས་དཔག་
ཏུ་མེད་པའོ། །དེ་ལ་བོན་ཐམས་ཅད་འབྱུང་བའི་གནས་སུ་གྱུར་པས་མཛོད་དོ། །དེ་
ལས་འབྱུང་བས་ཡེ་ཤེས་ཟད་པ་མི་འགྱུར་བས་ན་ཟད་མེད་དོ། །དེ་འགྱུར་བ་ཡེ་ནས་
མེད་པས་གཡུང་དྲུང་ངོ༌། །འགྱུར་བ་མེད་པའི་ངང་ལས་ཐམས་ཅད་གསལ་བས་ཡེ་
ཤེས་སོ། །དེ་རྟེན་དུ་གྱུར་པའི་ངང་ལས་མི་འབྱུང་པའི་སྐུ་འབྱུང་བས་སྐུའོ། དེ་ལྟ་བུའི་
དེ་ནི་དཔག་ཏུ་མེད་པའི་མཛོད་དང་། ཟད་པ་མེད་པ་གཡུང་དྲུང་གི་སྐུ་ཞེས་ཀྱང་བྱ།
མེ་ལོང་ལྟ་བུའི་བྱ་བ་ཐམས་ཅད་གསལ་བར་འགྱུར་བའི་ཡེ་ཤེས་ཞེས་བྱའོ། །མུ་མེད་
ནམ་མཁའ་བོན་གྱི་མཛོད། །མཁའ་ལ་གསལ་འབྱམས་ཡེ་ཤེས་སྐུ། །ཞེས་པ། མེ་ལོང་
ལྟ་བུ་དེའི་ཡེ་ཤེས་དེའི་ངང་ལས། མུ་ཐུག་པ་མེད་པའི་སྐུ་དང་ཡེ་ཤེས་བསམ་གྱིས་མི་
ཁྱབ་པ་འབྱུང་ཞིང་གསལ་ཏེ། དཔེར་ན་ནམ་མཁའི་ངང་ལས་སྣང་སྲིད་ཐམས་ཅད་
ཅི་ལྟར་འབྱུང་ཞིང་གསལ་བ་ལྟར་འབྱུང་བའི་མུ་མེད་པའོ། །དེ་གསལ་ལ་མ་འགག་
པའི་ཐུགས་རྗེ་ལས། སྣང་སྲིད་ཕྱི་ནང་གི་བོན་ཐམས་ཅད་འབྱུང་པ་ལ་མུ་ཐུག་པ་མེད་
པ་འབྱུང་བའོ། །དེ་ལྟར་འབྱུང་ཡང་མཛོད་དོ། །ནམ་མཁའ་གསལ་ལ་འབྱམས་ཡས་པ་
ལྟར། བོན་ཉིད་ཀྱི་དབྱིངས་ན་བོན་ཐམས་ཅད་མ་འགག་གསལ་ལ་འབྱམས་ཡས་སོ། །དེ་
དག་ཐམས་ཅད་ཀྱང་ཡེ་མ་བྱུང་མ་སྐྱེས་སྐྱེ་འགག་མེད་པར་ཡེ་ཤེས་སོ། །དེ་ལྟ་བུ་ལ་
འགྱུར་བ་མེད་པ་སྐུའི་བྱའོ། །ཡོངས་སུ་རྒྱ་ཆེ་བོན་གྱི་མཛོད། །མཚན་མ་མི་འབྱུང་ཡེ་ཤེས་
སྐུ། །ཞེས་པ། གསལ་བའི་ཡེ་ཤེས་དེས་མ་རྟོགས་པའམ་མ་ཤེས་པ་ཡེ་མེད་དོ། །ཐམས་ཅད་



མཛོད་ལྷ་འགྲེལ་བཞུགས་སོ།།
9
དབྱིངས་སུ་གྱུར་པས་ནམ་མཁའ་ལྟར། ཡོངས་སུ་རྒྱ་མ་ཆད་པར་རྒྱ་ཆེ་བར་ཤེས་པའི་
ངང་ལས། བཀའ་ཕྱི་ནང་སྣང་སྲིད་ཀྱི་བོན་ཐམས་ཅད་སལ་ལེ་གསལ་བའོ། །ཀུན་ལ་
གནས་པ་མཛོད་དོ། །དེ་ལྟར་གསལ་བའི་མཚན་མར་ཡེ་སྣང་ཞིང་། དངོས་པོ་མ་རྟོགས་
ཏེ། དེ་དག་དོར་བ་མེད་པར་རང་བཞིན་སལ་ལེ་ཡེ་ཤེས་པས་ཡེ་ཤེས་སོ། །དེ་ལ་འགྱུར་
ལྡོག་མེད་པ་སྐའི་༼སྐུ་ཞེས༽བྱའོ། །དེ་ཡོངས་སུ་རྒྱ་ཆེ་སྣ་ཚོགས་འབྱུང་བའི་མཛོད། དེ་
མཚན་མ་མེད་པར་གསལ་བ་མི་འགྱུར་བས་ནི་སྐུ། དེ་གསལ་བའི་ངང་ལས་དོན་ཐམས་
ཅད་སོ་སོར་མ་འདྲེས་པར་ཤེས་པས་སོ་སོར་རྟོགས་པའི་ཡེ་ཤེས་སོ། །དེའི་སོ་སོའི་དོན་
ཐམས་ཅད་ཡེ་མཉམ་ཆེན་པོར་ཤེས་པས་མཉམ་པ་ཉིད་ཀྱི་ཡེ་ཤེས་སོ། །དེའི་མཉམ་
པའི་དོན་ལ་རང་བཞིན་མེད་པར་སྟོང་པར་ཡེ་ཤེས་ལས་སྟོང་ཉིད་ཀྱི་ཡེ་ཤེས་སོ། །དེས་
རང་བཞིན་གྱི་སྟོང་པའི་ངང་ལས་ཐམས་ཅད་ལྷུན་གྱི་གྲུབ་སྟེ། བྱ་བརྩལ་ཡེ་ནས་མེད་
པར་ལྷུན་གྱིས་གྲུབ་པའི་རྒྱས་གདབ་པས། བྱ་བ་ནན་ཏན་པའི་ཡེ་ཤེས་སོ། །དེ་ལྟ་བུ་
བས་ན། གསལ་བ་མེ་ལོང་ལྟ་བུའི་ཡེ་ཤེས་ལ། ཡེ་ཤེས་ཐམས་ཅད་གསལ་བར་ཤར་
བས། ཡེ་ཤེས་ཐམས་ཅད་ཀྱི་སེམས་དེམས་སུ་༼དམ་དུ༽བཅའ་འོ།།
ད་ནི་དོན་གཉིས་པ་མཉམ་པ་ཉིད་ཀྱི་དོན་བསྟན་ཏེ། དེ་ཡང་དོན་རྣམ་པ་ལྔའི་
བསྟན་པ་ནི། གཟའ་གཏད་མེད་པ་བོན་གྱི་མཛོད། །བརྩོལ་མེད་ལྷུན་གྲུབ་ཡེ་ཤེས་
སྐུ། །ཞེས་པ། བཀའ་ཕྱི་ནང་གི་བོན་ཐམས་ཅད་ལ། བཟང་ངན་ནམ་བཏང་བཞག་གི་
གཟའ་གཏད་ཡེ་མེད་དེ། དེ་ཅི་ལྟར་ཞེ་ན། བོན་དུ་གྱུར་པ་ཐམས་ཅད་ཀྱི་དོན་རང་
བཞིན་མཉམ་པར་གནས་པས། བདེན་པ་དང་རྫུན་དང་བཏང་པ་དང་བཞག་པའམ།
བླང་པ་དང་དོར་བ་རྣམས་ཡེ་མེད་པར་དོན་རྣམ་པར་ཤེས་པས། མཉམ་པའི་ཡེ་ཤེས་



སངས་རྒྱས་གཡུང་དྲུང་བོན་གྱི་དཔེ་ཚོགས།
སོ། །དེའི་ངང་ལ་བོན་གྱི་རྣམ་པ་དེ་དག་ཐམས་ཅད་གཉིས་འཛིན་གྱི་དོན་རྟོག་པ
མེད་པས་མཛོད་དོ། །དེ་ལས་ཕྱི་ནང་གི་བོན་ཐམས་ཅད་མ་བརྩལ་ལྷུན་གྱིས་དོན་
གྲུབ་པས་ན། བརྩོལ་མེད་ལྷུན་གྲུབ་བོ། །གྲུབ་པ་དེ་ཡེ་ནས་སལ་ལེར་ཤེས་པའི་ཡེ་ཤེས་
སོ། །ཡེ་ཤེས་མཉམ་པའི་ངང་གི་འབྲས་བུ་མི་འགྱུར་བས་སྐུ་གྲུབ་ནས་ནི་སྐུའོ། །སྐུའི་
ངང་བཏང་བཞག་དང་སྤང་བླང་ཡེ་མེད་དེ་མཉམ་པས་མཉམ་པའི་མཛོད་དོ། །མཚན་
མ་ཡོངས་བྲལ་བོན་གྱི་མཛོད། །མཐའ་ལས་འདས་པ་ཡེ་ཤེས་སྐུ། །ཞེས་པ། གང་ལ་
མཚན་མར་འཛིན་པ་ནི་འཁྲུལ་ཏེ་མ་རྟོགས་པའོ། །མཚན་མཚོན་ཏེ་མཚན་མེད་ཀྱི་
དོན་རྟོགས་ནས། མཚན་མའི་རྣམ་པ་དང་བྲལ་བ་ནི། མཚན་མ་ཡང་དང་བྲལ་བའོ། །
མཚན་མས་མཚོན་ནས་མཚན་མ་མེད་པའི་བོན་དུ་གནས་པ་ནི་མཛོད་དོ། །སྣང་བ་
རྟག་པར་མི་ལྟ་སྟོང་པ་ཆད་པར་མི་ལྟ་བ་ནི། མཐའ་གཉིས་ལས་འདས་པའོ། །མཐའ་
ལས་འདས་བོན་མཁྱེན་པའི་ཡེ་ཤེས་དང་ལྡན་པས་ཡེ་ཤེས་སོ། །སོ་སོར་མ་འདྲེས་
པའི་བྱེ་བྲག་ལ་དངོས་པོ་མེད་པར་གྲུབ་པ་ནི། བྱེ་བྲག་དངོས་མེད་ཀྱི་སྐུའོ། །དེ་ནི་
མཐའ་ལས་འདས་པས་ཡེ་ཤེས་ཀྱི་སྐུ་ཡང་བྱ། མཐའ་ལས་མ་འདས་ཀྱང་དོན་མཉམ་
པས་མཉམ་པ་ཉིད་ཀྱི་ཡེ་ཤེས་སོ། །ཐམས་ཅད་ཀུན་འདུས་བོན་གྱི་མཛོད། །སྐྱེ་མེད་
གདོད་དག་ཡེ་ཤེས་སྐུ། །ཞེས་པ། མཉམ་པ་ཉིད་ཀྱི་ཡེ་ཤེས་དེའི་ངང་དུ། ཕྱི་ནང་ཐམས་
ཅད་ཀྱི་བོན་མ་འདུས་པ་མེད་པས་ཀུན་འདུས་ལ། ཀུན་འདུས་པའི་བོན་ཐམས་ཅད་
འབྱུང་པས་མཛོད་དོ། །མཉམ་ཉིད་ལ་མ་མཉམ་པ་ཀུན་འདུས་ཏེ། དེ་ལ་སྐྱེ་འགག་
གདོད་ནས་སྐྱེ་བ་མེད་པ་སྟེ། བདག་ལས་མི་སྐྱེ། གཞན་ལས་མི་སྐྱེ། གཉིས་ཀ་ལས་
མི་སྐྱེ། རྒྱུ་ཡོད་པ་ལས་མི་སྐྱེ། མེད་པ་ལས་མི་སྐྱེ། གང་ལས་ཀྱང་མི་སྐྱེ་བས་སྐྱེ་བ་མེད་



མཛོད་ལྷ་འགྲེལ་བཞུགས་སོ།།
91
པའོ། །གདོད་ནས་དག་པ་ནི། སྒྲིབ་པ་གདོད་ནས་དག་པ་དང་། མཚན་མ་གདོད་ནས་
དག་པ་སྟེ། སེམས་ཉིད་རིག་པའི་ཡེ་ཤེས་གདོད་ནས་དག་པ་ལ། མ་དག་པ་ཡེ་མེད་
ཡེ་དག་པའོ། །དག་པའི་ངང་སལ་ལེ་ཤེས་པའི་ཡེ་ཤེས་སོ། །མཉམ་ཉིད་གདོད་ནས་
དག་པ་སྐུར་གྱུར་པས་སྐུ་བྱའོ། །དེ་ནི་ཐམས་ཅད་ཀུན་འདུས་བོན་གྱི་མཛོད། །སྐྱེ་
མེད་གདོད་དག་ཡེ་ཤེས་སྐུ། །ཞེས་བྱའོ། །དེ་ནི་མཉམ་པ་ཉིད་ཡེ་ཤེས་གསལ་བ་སྐུ་ཡི་
མཛོད། ཅེས་བྱའོ། རྫུ་འཕྲུལ་ཀུན་འདུས་བོན་གྱི་མཛོད། །དཔྱོད་པ་མ་ཆགས་ཡེ་ཤེས་
སྐུ། །ཞེས་པ། མཉམ་པ་ཉིད་ཀྱི་ཡེ་ཤེས་ལས། རྫུ་འཕྲུལ་གྱི་རྣམ་པ་ཀུན་འདུས་ཏེ་ཚང་
པའི་ཀུན་འདུས་སོ། །ཐུགས་རྗེ་བྱ་བ་དང་བྱེད་པའི་རྫུ་འཕྲུལ་ཐམས་ཅད། སྣང་བ་ལ་
རང་བཞིན་མེད་དེ་གསལ་ལ་རྟོག་པ་མེད་དེ་མཉམ་པར་ཤེས་པ་ནི། རྫུ་འཕྲུལ་ཀུན་
འདུས་སོ། །མཉམ་པའི་ངང་ལ་རྫུ་འཕྲུལ་གྱི་བོན་མཐའ་དག་འབྱུང་པས་ནི། བོན་གྱི་
མཛོད་དོ། །དེ་ལྟར་མཉམ་པ་ཉིད་ནི། གང་ལ་ཡང་དཔྱོད་པ་མེད་ཅིང་དཔྱོད་པ་མེད་
པ་ནི། དཔྱོད་ལ་མ་ཆགས་ཞེས་བྱའོ། །དེ་དཔྱོད་པ་ནི་བློ་སྤྱོད་པ་ཡིན་ལ། ཆགས་པ་
ནི་ཞེན་པས་ཏེ། དེ་ལྟ་བུ་མེད་ཅིང་བྲལ་བའོ། །དེ་ནས་མཉམ་པ་ཉིད་ཀྱི་བོན་ལ་ཕྱི་
ནང་བོན་མཉམ་ལ། གསལ་བར་ཤེས་པས་ཡེ་ཤེས་སོ། །དེ་ཡང་སྤྲུལ་པ་སྣང་ཞིང་དོན་
མཉམ་པའི་སྐུར་འབྱུང་བས་སྐུའོ། །དེས་ན། རྫུ་འཕྲུལ་ཀུན་འབྱུང་བོན་གྱི་མཛོད། །
སྤྱོད་ལ་མ་ཆགས་ཡེ་ཤེས་སྐུ། །ཞེས་བྱ། མཉམ་པ་ཉིད་ཀྱི་མེ་ལོང་ཞེས་ཀྱང་བྱའོ། །མ་
སྤང་ལྷུན་རྫོགས་བོན་གྱི་མཛོད། །འཕྲོ་འདུ་མཉམ་སྙོམས་ཡེ་ཤེས་སྐུ། །ཞེས་པ། མཉམ་
པ་ཉིད་ཀྱི་ཡེ་ཤེས་ཀྱི་ངང་ལ་ཕྱི་ནང་གི་བོན་ཐམས་ཅད་མ་སྤང་སྤང་དུ་མེད་པས་དོན་
མཉམ་མོ། །དེ་ལྟར་མ་སྤང་པར་མཉམ་པར་དོན་ལྷུན་གྱིས་རྫོགས་སོ། །དེ་ལྟར་བོན་



2
སངས་རྒྱས་གཡུང་དྲུང་བོན་གྱི་དཔེ་ཚོགས།
ཐམས་ཅད་ལ་མ་སྤང་ལྷུན་གྱིས་རྫོགས་ཏེ་གནས་པས་མཛོད་དོ། །མཉམ་ཉི་
མཉམ་ཉིད་ངང་
ལས་བོན་དུ་སྣང་བ་དང་། ཡེ་ཤེས་ཀྱི་ལྷ་ལས་འཕྲོ་འདུ་སྣང་བས་འཕྲོ་འདུས་ཀྱང་
དོན། མཉམ་སྙོམས་ཆེན་པོའི་ངང་ལས་ཡེ་ཤེས་སོ། །དེ་གསལ་ལ་མི་འགྱུར་བས་
སྐུའོ། །མཉམ་པ་ཆེན་པོའི་ངང་དུ་གསལ་བས་མེ་ལོང་། ཐུགས་རྗེ་འཕྲོས་པ་སོ་སོའི་
ཡེ་ཤེས་སོ། །སྙོམས་པའི་ངང་ལ་གནས་སྟོང་ཡེ་ཤེས། ཐམས་ཅད་ལྷུན་གྱིས་གྲུབ་པས་
བྱ་བ་ལྷུན་གྲུབ་ཀྱི་ཡེ་ཤེས་སོ། །མཉམ་ཉིད་བརྗོད་མེད་བོན་གྱི་མཛོད། །སོ་སོར་མཉམ་
འཇུག་ཡེ་ཤེས་སྐུ། །ཞེས་པ། མཉམ་པ་ཉིད་ཀྱི་ཡེ་ཤེས་དེ་ལ། ངེས་པར་བརྗོད་པར་བྱ་
བ་མིན་ཏེ། ཚིག་ཏུ་ཤེས་ཀྱང་དོན་མ་ཉམས་གསལ་ལ་བརྗོད་དུ་མེད་དོ། །མཉམ་པའི་
ངང་ལས་བོན་དུ་སྣང་བ་ཐམས་ཅད་འབྱུང་བས་བོན་གྱི་མཛོད་དོ། །སེམས་ཅན་ལ་
བསམ་པ་སོ་སོར་འཕྲོས་པས་བག་ཆགས་སོ་སོར་སོག་པ་ལ། བོན་གྱི་སྒོ་སོ་སོར་བཤད་
ཀྱང་། དོན་མཉམ་པའི་ངང་ལས་འཇུག་པས་སོ་སོའི་མཉམ་འཇུག་གོ །མཉམ་པའི་ངང་
ལས་མ་འདྲེས་སོ་སོར་འཇུག་ཅིང་གསལ་བ་ཡེ་ཤེས་སོ། །མཉམ་པའི་ངང་ལས་དོན་
བརྗོད་དུ་མེད་པ་སྟོང་པའི་ཡེ་ཤེས་སོ། །མཉམ་པའི་ངང་ལས་དོན་སོ་སོར་ཤེས་པས་སོ་
སོའི་ཡེ་ཤེས་སོ། །སྤྱི་དང་རང་གི་མཚན་ཉིད་ཀྱི་དོན་མ་འདྲེས་པ་སོ་སོར་ཤེས་པས་ཡེ་
ཤེས། དེ་ལྟ་བས་ན། ཕྱི་ནང་གི་བོན་ཐམས་ཅད་ལ། གཡེང་བ་མེད་ཅིང་། མཐའ་གང་
གི་བྱ་བ་གྲུབ་པའི་ཡེ་ཤེས་སོ། །མི་གནས་པས། མཉམ་པ་ཉིད་ཀྱི་ཡེ་ཤེས་སོ། །དེའི་ངང་
ལ་བཏང་བཞག་དང་བྱ་བརྩལ་དང་བྲལ་བར་ཤེས་ནས། འཕྲིན་ལས་ཐམས་ཅད་མ་
བརྩལ་བ་ངང་གི་གྲུབ་པར་ཤེས་པ་ནི། མཉམ་ཉིད་ཀྱི་བྱ་བ་གྲུབ་པའི་ཡེ་ཤེས་སོ། །དེའི་
ངང་ལས་ཕྱི་ནང་སྣོད་བཅུད་ཀྱི་དོན་ཐུགས་ཀྱི་སྤྲུལ་པས་ཤེས་པས། མཚན་མ་དང་



བྱ3
མཛོད་ལྷ་འགྲེལ་བཞུགས་སོ།།
བྲལ་ཏེ། མཉམ་པ་ཆེན་པོའི་ངང་དུ་སལ་ལེར་ཤེས་པ་ནི། མཉམ་པ་ཉིད་ཀྱི་མེ་ལོང་གི་
ཡེ་ཤེས་སོ། །མཉམ་པ་ཉིད་ཀྱི་ངང་ལས་སེམས་སུ་དྲན་ཞིང་བོན་དུ་བརྗོད་པ་ཐམས་
ཅད་དྲན་བརྗོད། ཅི་ཡང་མེད་པ་ཡེ་ནས་ལྷུན་གྱིས་གྲུབ་པས། མཉམ་ཉིད་བྱ་གྲུབ་ཀྱི་
ཡེ་ཤེས་སོ།།
ད་ནི་དོན་གསུམ་པ་སོ་སོར་རྟོག་པའི་ཡེ་ཤེས་བསྟན་ཏེ། ལྷག་མཐོང་ཀུན་
སྤོང་བོན་གྱི་མཛོད། །དེ་བཞིན་མཉམ་ཉིད་ཡེ་ཤེས་སྐུ། །ཞེས་པ། ལྷག་པ་ནི་ཞི་གནས་
ལས་ལྷག་པ་སྟེ། མཐོང་བ་ནི་གསལ་བ་མཐོང་བའོ། །སྤང་བ་ནི་དངོས་པོ་ལྟ་ཞིང་རྒྱུ་བ་
རགས་པའི་རྣམ་པ་ཀུན་སྤོང་པའོ། །དངོས་པོ་རགས་པ་སྤོང་སྟེ་གསལ་བའི་ངང་ལས་
བོན་དུ་སྣང་བ་ཐམས་ཅད་འབྱུང་པས་མཛོད་དོ། །རྣམ་པ་གཅིག་ཏུ་ཤེས་རབ་གསལ་བ་
ཕྱི་ནང་བོན། དངོས་པོ་དང་མཚན་མར་མཐོང་བ་ན་མཐོང་བ་སྟེ། མཐོང་སྤང་ཐམས་
ཅད་མ་སྤང་སྣང་ལ་རང་བཞིན་མེད་པ་ཤེས་པའི་བོན་འབྱུང་བས་མཛོད་དོ། །དེ་མ་
གཡོས་པའི་ངང་བཞིན་མ་བཅོས་པའི་ཡེ་ཤེས་གཉིས་སུ་མེད་པ་ནི་མཉམ་པ་སྟེ། དེ་
ཉིད་དེ་ཁོ་ན་སལ་ལེ་ཤེས་པས་ཡེ་ཤེས་སོ། །དེ་གསལ་ལ་འགྱུར་བ་མེད་པས་ཡེ་ཤེས་
སོ། ལྷག་མཐོང་ཀུན་སྤང་བོན་གྱི་མཛོད། །དེ་བཞིན་མཉམ་ཉིད་ཡེ་ཤེས་སྐུ། །ཞེས་བྱ་
སྟེ། དོན་སོ་སོར་རྟོགས་པའི་ཡེ་ཤེས་ཞེས་ཀྱང་བྱའོ། །བདག་དང་གཞན་མེད་བོན་གྱི་
མཛོད། །དགེ་སྡིག་མི་འཆོལ་ཡེ་ཤེས་སྐུ། །ཞེས་པས། དེ་བདག་དང་གཞན་དུ་ལྟ་བ་ནི་
འཁྲུལ་ཏེ། ཕྱི་ནང་དང་བདག་གཞན་དུ་དོན་ལ་ཕྱེ་བ་མེད་པས་མི་འབྱེད་པའོ། །བདག་
གཞན་༼མེད༽པའི་ངང་ལས། སྐྱེ་བ་མེད་པའི་དོན་འབྱུང་བས་མཛོད། །དགེ་སྡིག་
ནི་རྒྱུ་མི་འཆོལ་བར་སྤང་བླང་སྤྱད་ན་སྨིན་པའི་འབྲས་བུ་ཡང་མི་འཆོལ་བར་ཐར་
''',



4
སངས་རྒྱས་གཡུང་དྲུང་བོན་གྱི་དཔེ་ཚོགས།
པའི་ལམ་ལ་གནས་སོ། །ལམ་དུ་དགེ་སྡིག་མེད་པའི་དོན་སལ་ལེ་ཤེས་པས་ནི་ཡེ་ཤེས་
སོ། །དགེ་སྡིག་མི་འཆོལ་བ་ལས་གཉིས་སུ་མེད་པའི། དོན་མཐར་ཕྱིན་པའི་འབྲས་བུ་
ནི་སྐུའོ། །དེས་ན་བདག་གཞན་མི་འབྱེད་བོན་གྱི་མཛོད། །དགེ་སྡིག་མི་འཆོལ་ཡེ་ཤེས་
སྐུ། །ཞེས་བྱའོ། །སོ་སོར་རྟོགས་པའི་ཡེ་ཤེས་ཞེས་ཀྱང་བྱའོ། །རྒྱུ་འབྲས་མི་བསླུ་བོན་
གྱི་མཛོད། །འཇུག་སྒོ་རྟོགས་ཆེན་ཡེ་ཤེས་སྐུ། །ཞེས་པ། རྒྱུ་འབྲས་བསླུ་བ་ནི་འཁྲུལ་
སྟེ། དགེ་སྡིག་གི་དོན་མ་ཤེས་པས་འབྲས་བུ་ངན་སོང་ལྟུང་བ་དང་། རྒྱུ་བོན་ཉིད་མ་
ཤེས་པའི་འབྲས་བུ་ཐར་པ་མི་འཐོབ་པའོ། །མི་བསླུ་པ་ནི། རྒྱུ་འབྲས་དེ་ལྟ་བུའི་དོན་
ཤེས་པ་སྟེ། རྒྱུ་མ་ནོར་བའི་བོན་ཉིད་ལ་འབྲས་བུ་མ་ནོར་བར་ཤེས་པས་གཉིས་སུ་
མེད་པའི་དོན་འགྱུར་བ་མེད་པ་མི་བསླུ་བའོ། །གཉིས་སུ་མེད་པའི་བོན་ཐམས་ཅད་
འབྱུང་བའི་མཛོད་དོ། །འཇུག་སྒོ་ལ་གཉིས་ཏེ། རྒྱུ་དང་འབྲས་བུའི་བོན་སྒོ་གཉིས་ལ།
རྒྱུ་ཡི་བོན་ལ་འཇུག་པའི་སྤྱོད་པ་ཞིབ་མོའི་སྒོ་ནས། ལུས་ངག་ཡིད་གསུམ་གྱི་སྡིག་
པ་སྤང་ཞིང་། དགེ་བ་སྤྱོད་པའོ། །འབྲས་བུའི་སྒོ་ནས་འཇུག་པ་ནི་འདི་ལྟ་སྟེ། བསམ་
སྦྱོར་ཐམས་ཅད་དོན་བརྗོད་པ་དང་བྲལ་ཅིང་ངང་དུ་ཤེས་ཞིང་རྟོགས་པས་རྟོགས་ཏེ།
རྟོགས་པ་དེའི་ངང་དུ་བཀའ་ཕྱི་ནང་རབ་འབྱམས་ཐམས་ཅད་ཀྱི་དོན་རྟོགས་པ་ནི་
རྟོགས་པ་ཆེན་པོའོ། །རྟོགས་པ་ཆེན་པོའི་དོན་སལ་ལེ་ཤེས་པས་ནི་ཡེ་ཤེས་སོ། །ཤེས་
པའི་ངང་ལས་གཡོ་འགྱུར་མེད་པའི་སྐུའོ། །དེས་ན་རྒྱུ་འབྲས་མི་བསླུ་བོན་གྱི་འཇུག་
སྒོ་རྟོགས་ཆེན་ཡེ་ཤེས་སྐུའི་བྱའོ། །སོ་སོར་རྟོགས་པའི་མཉམ་པ་ཉིད་ཀྱི་ཡེ་ཤེས་ཞེས་
ཀྱང་བྱའོ། །མི་འཁྲུལ་མི་བསྙེལ་བོན་གྱི་མཛོད། །རྨད་འབྱུང་ཁྱད་པར་ཡེ་ཤེས་སྐུ། །
ཞེས་པ། འཁྲུལ་པའམ་ནོར་བའམ་དོན་མ་རིག་པའོ། །དེ་ལྟར་མ་འཁྲུལ་པར་ཡང་



མཛོད་ལྷ་འགྲེལ་བཞུགས་སོ།།
35
དག་པའི་ཡེ་ཤེས་ལ། ཕྱི་ནང་སྣོད་བཅུད་ཀྱི་བོན་ཐམས་ཅད་འཁྲུལ་ལམ་བསྙེལ་བ་
མེད་པར། སོ་སོ་སལ་ལེ་ཤག་གེ་མཁྱེན་པ་ནི་སོ་སོའི་ཡེ་ཤེས་སོ། །སོ་སོ་གསལ་ལ་མ་
འཁྲུལ་མ་བསྙེལ་བར་འབྱུང་བས་མཛོད་དོ། །འགྲོ་བ་འདྲེན་པའི་དོན་ལ་བོན་གྱི་སྒོ་མོ་
བརྒྱད་ཁྲི་བཞི་སྟོང་མ་འཁྲུལ་མ་བསྙེལ། སོ་སོར་སལ་ལེར་མཁྱེན་པས་འགྲོ་བའི་ཉོན་
མོངས་པའི་བརྒྱད་ཁྲི་བཞི་སྟོང་བཏུལ་ཏེ། སྒྲིབ་པ་སྦྱང་ཚོགས་བསགས་ནས་སྐུ་དང་ཡེ་
ཤེས་ཀྱི་འབྲས་བུ་ཐོབ་ནུས་པ་ནི། རྨད་དུ་བྱུང་སྟེ་ཁྱད་དུ་འཕགས་པའི་ཡེ་ཤེས་སྐུ་ཞེས་
བྱའོ། །དེ་ལྟ་བུ་ལ་ནི། མི་འཁྲུལ་མི་བསྙེལ་བོན་གྱི་མཛོད། ཁྱད་པར་རྨད་འབྱུང་ཡེ་ཤེས་
གསལ་བའི་སྐུའི་བྱའོ། །དེ་སོ་སོར་རྟོགས་པའི་ཡེ་ཤེས་མེ་ལོང་གསལ་བའི་མེ་ལོང་ཞེས་
ཀྱང་བྱའོ། །ཆོ་འཕྲུལ་ལས་སྡུད་བོན་གྱི་མཛོད། །མ་ཡིན་མི་བསླུ་ཡེ་ཤེས་སྐུ། །ཞེས་པ།
འགྲོ་བའི་དོན་དུ་སོ་སོར་རྟོགས་པའི་ཡེ་ཤེས་ཀྱི་ངང་ལས། སྤྲུལ་པ་བསམ་གྱིས་མི་ལོང་
པ་བྱུང་ཡང་ཐུགས་ལས་འབྱུང་བ། སྡུད་ཀྱང་ཐུགས་ཡེ་ཤེས་ཀྱི་ངང་ལ་སྡུད་པའོ། །དེ་
བཞིན་དུ་བོན་ཐམས་ཅད་སོ་སོར་རྟོགས་པ་ཡེ་ཤེས་ཀྱི་ངང་ལས་སྡུད་པས་མཛོད་དོ། །
སྤྲུལ་པ་དང་ཆོ་འཕྲུལ་གྱི་བོན་ཡང་དག་པ་མ་ཡིན་ཏེ། འགྲོ་བའི་དོན་དུ་མི་བསླུ་བའོ། །
ཅི་ལྟར་དུ་དེ་ནི་འགྲོ་བ་འཁྲུལ་པའི་དོན་ལོག་པ་ལ། སོ་སོར་གསལ་བའི་ཡེ་ཤེས་ཀྱི་
ཐུགས་རྗེ་ཡི། ཚིག་སྤྱོད་༼ཕྱིན༽ཅི་མ་ལོག་བཀའི་དོན་བསྟན་ཏེ་དྲངས་པས། ཡང་
དག་པ་མ་ཡིན་པས་མི་བསླུ་བའོ། །དེ་ལྟ་བར་མི་བསླུ་བའི་དོན་མཁྱེན་པས་ཡེ་ཤེས་སོ། །
ཡང་དག་པར་བསླུ་བ་མེད་པར་རྡེང་༼གདེང༽དུ་སྟེ། སོ་སོའི་ཡེ་ཤེས་སྐུ་ནི་སྐུའི་དོན་
ནོ། །དེས་ན། ཆོ་འཕྲུལ་ལས་སྡུད་བོན་གྱི་མཛོད། །མ་ཡིན་མི་བསླུ་ཡེ་ཤེས་སྐུ། །ཞེས་བྱ་
བའོ། །དེ་སོ་སོར་རྟོགས་པའི་བྱ་བ་གྲུབ་པའི་ཡེ་ཤེས་སོ།།



96
སངས་རྒྱས་གཡུང་དྲུང་བོན་གྱི་དཔེ་ཚོགས།
ད་ནི་དོན་བཞི་པ་སྟོང་པ་ཉིད་ཀྱི་ཡེ་ཤེས་བསྟན་ཏེ། ཡང་དག་ཀུན་འབྱུང་
བོན་གྱི་མཛོད། །ཐར་ལམ་ཀུན་གསལ་ཡེ་ཤེས་སྐུ། །ཞེས་པ། དོན་དམ་ནི་ཡང་དག་པ་
ནི། ཡང་དག་པ་ནི། ཕྱིན་ཅི་མ་ལོག་པ་ཡིན་ཏེ། ཕྱིན་ཅི་མ་ལོག་པའི་འབྱུང་གནས་
ནི། བོན་གྱི་དབྱིངས་རྣམ་པར་དག་པའོ། །དེ་ལས་ཆེ་བའི་ཡོན་ཏན་ཀུན་འབྱུང་བས་
ན། ཡང་དག་པ་ཀུན་འབྱུང་བའོ། །ཀུན་བས་ཡང་བརྩལ་བ་མེད་པར་འབྱུང་ངོ༌། །ཀུན་
འབྱུང་བས་མཛོད། ཅེས་བྱའོ། །དེ་ལས་འབྲས་བུ་ཀུན་འབྱུང་བ་ལ་གཉིས་ཏེ། བོན་
ཉིད་ལ་ལོངས་སྤྱོད་རྫོགས་པའི་སྐུ་འབྱུང་ལ། རྫོགས་སྐུ་ལས་སྤྲུལ་པའི་སྐུར་འབྱུང་
ནས། འགྲོ་བའི་དོན་རྒྱ་ལག་ཕྱད་པར་མཛད་པ་ནི། ཐུན་མོང་གི་འབྲས་བུའོ། །དེ་ཉིད་
གཞན་དོན་མཐར་ཕྱིན་ནས། སླར་ལོངས་སྤྱོད་ཀྱི་སྐུ་མཚན་དང་དཔེ་བྱད་ལྡན་ལ་
འདུས། རྫོགས་པའི་སྐུ་ཡང་རང་བཞིན་གྱི་སྐུ་ལ་ཐིམ་པས་ནི། ཁྱད་པར་གྱི་འབྲས་
བུའོ། །དབྱིངས་གསལ་ལ་མ་འགག་པར་ཤེས་པས་ཡེ་ཤེས་སོ། །དེ་གདེང་དུ་གྱུར་ཏེ་
གནས་པ་ནི་བོན་གྱི་སྐུའོ། །དེ་སྟོང་པའི་ཡེ་ཤེས་ཞེས་བྱའོ། །དེ་ཀ་ལ་ཅིར་ཡང་བྱར་མེད་
དེ། སྐུ་འབྱིན་པ་ལ་ཐོགས་པ་མེད་པའི་བོན་གྱི་སྐུ་ཡིས་༼ཞེས༽བྱའོ། ཡང་དག་པའི་
བོན་ཐམས་ཅད་འབྱུང་བས་མཛོད་དོ། །ཐར་ལམ་སྣོད་ཆེན་བོན་གྱི་མཛོད། །འབྲས་
བུ་ཀུན་གསལ་ཡེ་ཤེས་སྐུ། །ཞེས་པ། ཕྱི་ནང་སྣོད་བཅུད་ཀྱི་བོན་ཐམས་ཅད་བྱུང་ཡང་
དེའི་ངང་ལས་བྱུང་ལ། གནས་ཀྱང་དེའི་ངང་ལ་གནས་ཏེ། མི་ཤོང་པ་ཡེ་མེད་པས་
ཀུན་ནས་སྣོད་ཆེན་པོ། །སྣོད་དེ་ནས་བོན་དུ་གྱུར་ནས་ཐམས་ཅད་འབྱུང་བས་མཛོད་
དོ། །ཀུན་རྫོབ་ཏུ་རྒྱུ་དང་འབྲས་བུ་མ་འདྲེས་པར་གསལ་ཞིང་ཤེས་པས་ནི། འབྲས་བུ་
ཀུན་གསལ་བའོ། །ཡང་ན་དབྱིངས་སུ་ཀུན་ཤོང་པས། དབྱིངས་ཀྱི་འབྲས་བུ་ཐམས་



7
མཛོད་ལྷ་འགྲེལ་བཞུགས་སོ།།
ཅད་སྟོང་པའི་ངང་དུ་གསལ་བར་ཤེས་པ་ནི། འབྲས་བུ་ཀུན་གསལ་ལོ། །གསལ་བའི་
ངང་ལ་མ་གཡོས་པས་ཡེ་ཤེས་སོ། །སྟོང་པ་ཤེས་པའི་འབྲས་བུ་དེ་ཉིད་སྐུའོ། །དེས་ན།
ཀུན་སྣང་སྣོད་ཅན་བོན་གྱི་མཛོད། འབྲས་བུ་ཀུན་གསལ་ཡེ་ཤེས་སྐུ་བྱའོ། །བོན་ཉིད་
སྟོང་པ་ཉིད་ཀྱི་ཡེ་ཤེས་ཞེས་ཀྱང་བྱའོ། །བདག་དོན་ལྷུན་གྲུབ་བོན་གྱི་མཛོད། །གཞན་
དོན་མཐར་ཕྱིན་ཡེ་ཤེས་སྐུ། །ཞེས་པ། དེ་ལྟར་ན་བཀའ་ཕྱི་ནང་གི་བོན་ཐམས་ཅད་བ་
གའི་ཀློང་དུ་སྟོང་པའི་ངང་དུ། གསལ་ལ་མ་འདྲེས་པར་ཤེས་པའི་དུས་ན། བདག་གི་
དོན་རང་བཞིན་དུ་གྲུབ་པའོ། །དེ་ཡང་མ་བཅོས་པའི་ངང་ལ་མ་གཡོས་པར་ལྷན་ནེ་
བ་ནི། ལྷུན་གྲུབ་ཀྱི་གྲུབ་པའོ། །གསལ་ལ་མ་གཡོས་པའི་ངང་ལས་མཉམ་ལ་མ་འདྲེས་
པར་འབྱུང་བས་བོན་གྱི་མཛོད་དོ། །དེའི་ངང་ལ་རྫོགས་པའི་སྐུར་གསལ་བས། རྫོགས་
སྐུ་ལས་སྤྲུལ་སྐུར་འཕྲོས་ཏེ། ཕྱོགས་བཅུ་ཀུན་ཏུ་འགྲོ་དོན་མཐར་ཕྱིན་པར་བྱེད་པ་
ནི། གཞན་དོན་མཐར་ཕྱིན་པའོ། །རྣམ་པ་གཅིག་Iཏུ་ན།] སྟོང་གསུམ་མ་ལུས་པར་
སངས་རྒྱས་པ་ཡང་། སྤྲུལ་སྐུས་གཞན་དོན་མཐར་ཕྱིན་པའོ། །སྤྲུལ་པའི་སྐུ་དང་ཡེ་
ཤེས་གསལ་ལ་མ་འདྲེས་པར་མཁྱེན་པ་ནི། བོན་སྐུ་ལ་སོ་སོར་གསལ་བའི་ཡེ་ཤེས་
སོ། །དེས་ན་བདག་དོན་ལྷུན་གྲུབ་བོན་གྱི་མཛོད། གཞན་དོན་མཐར་ཕྱིན་ཡེ་ཤེས་སྐུ་
ཞེས་བྱའོ། །དེས་མ་གྲུབ་ཅིང་རྒྱས་མ་འདེབས་༼བཏབ༽པ་མེད་པས། བོན་སྟོང་པའི་
ཡེ་ཤེས་ལས། བྱ་བ་ནན་ཏན་གྱི་ཡེ་ཤེས་ཞེས་བྱའོ། །དོན་རྟོགས་ལྷུན་གྲུབ་བོན་གྱི་
མཛོད། །ཕྱི་ནང་གསལ་བ་ཡེ་ཤེས་སྐུ། །ཞེས་པ་དོན་ནི་རྟོགས་པ་ཡིན་ཏེ། ཅི་ལྟར་ཞེ་
ན། རྟོགས་བྱ་བོན་ཉིད་དེ་རྟོགས་བྱེད་དཔོན་གསས་ཀྱི་ལུང་མན་ངག་བཀྲོལ་ཏེ་བསྟན་
པས། དོན་ངེས་པའི་དོན་རྟོགས་པས་དོན་ནོ། །དེ་ཡང་བྱ་བརྩལ་མེད་པར་རྟོགས་པས།



98
སངས་རྒྱས་གཡུང་དྲུང་བོན་གྱི་དཔེ་ཚོགས།
འབྲས་བུའི་རང་བཞིན་ལྷུན་གྲུབ་བོ། །ལྷུན་གྱིས་གྲུབ་པས་ངང་ལས་བོན་ཐམས་ཅད་
འབྱུང་བས་མཛོད། དེས་སྐད་ཅིག་མའི་ཏིང་འཛིན་གྱི་ངང་ལས། ཕྱི་ཡི་ཡུལ་ཡང་སྣང་
ལ་རང་བཞིན་མེད་པར་གསལ། ནང་གི་དྲན་ཚོར་ཡང་གསལ་ལ་རྟོག་མེད་སྟོང་པ་
གསལ་ལ་ཡེ་ཤེས་ཏེ། ཕྱི་ནང་གཉིས་སུ་མེད་པར་གསལ་ལ་རང་བཞིན་དག་པར་ཤེས་
པ་ནི། ཕྱི་ནང་གཉིས་མེད་ཏིང་འཛིན་གསལ་བའོ། །ངང་ཉིད་གསལ་བ་ཤེས་པས་ཡེ་
ཤེས་སོ། །སྣང་ལ་རང་བཞིན་མེད་དེ་ཉིད་རྡེང་༼གདེང༽དུ་གྱུར་པས་བོན་གྱི་སྐུའོ། །
དེ་ནས་དོན་ལྷུན་གྲུབ་བོན་གྱི་མཛོད། སྐད་ཅིག་ཏིང་འཛིན་ཡེ་ཤེས་སྐུ། ཞེས་བྱའོ། །
བོན་ཉིད་སྟོང་པའི་ཡེ་ཤེས་ལས། སོ་སོར་རྟོགས་པའི་ཡེ་ཤེས་བྱའོ། །ཐམས་ཅད་ཀློང་
མཉམ་བོན་གྱི་མཛོད། །སྐད་ཅིག་ཏིང་འཛིན་ཡེ་ཤེས་སྐུ། །ཞེས་པ། སྣང་བ་དང་སྲིད་
པས་བསྡུས་པ་ཐམས་ཅད། བོན་ཉིད་ནམ་མཁའི་ཀློང་དུ་ཐམས་ཅད་མཉམ། ཡང་དག་
བཀའ་ཕྱི་ནང་གི་བོན་ཐམས་ཅད། བོན་བ་ག་དག་པའི་ཀློང་དུ་མཉམ་པས་ཐམས་
ཅད་ཀློང་མཉམ་མོ། །བ་གའི་ཀློང་དེ་ཉིད་བོན་ཐམས་ཅད་གནས་སུ་གྱུར་པས་མཛོད་
དོ། །ཏིང་ནི་རྟོགས། ཡེ་ན་༼ངེ་ནི༽གསལ་བ། འཛིན་ནི་མི་འཆོར་བ། སྐད་ཅིག་གིས་
ཀྱང་། ཡ་ཐ་སྲིད་པའི་རྩེ་ནས་མ་ཐ་དམྱལ་བ་ཡང་། བདེ་ནུས་པས་སྐད་ཅིག་གོ །
གསལ་ལ་མི་འགྱུར་བས་ཤེས་པས་ཡེ་ཤེས་སོ། །མི་འགྱུར་བ་རྡེང་༼གདེང༽དུ་འགྱུར་
༼གྱུར་པའི ༽སྐུའོ། །དེས་ན། ཐམས་ཅད་ཀློང་མཉམ་བོན་གྱི་མཛོད། །སྐད་ཅིག་གི་
ཏིང་འཛིན་ཡེ་ཤེས་སྐུ། །ཞེས་བྱའོ། །སྟོང་པའི་ཡེ་ཤེས་ལས་མཉམ་ཉིད་ཀྱི་ཡེ་ཤེས་ཞེས་
བྱའོ།།
ད་ནི་སྤྱི་དོན་ལྔ་པ་བྱ་གྲུབ་ཡེ་ཤེས་བསྟན་ཏེ། འཆོར་མེད་གཟེར་འདེབས་བོན་



9
མཛོད་ལྷ་འགྲེལ་བཞུགས་སོ།།
གྱི་མཛོད། །མན་ངག་བདེན་རྟོགས་ཡེ་ཤེས་སྐུ། ཞེས་པ། གཞན་རྣམས་ལས་ཀྱི་བྱ་
བརྩལ་ལ། བདེ་སྡུག་གི་རྣམ་པ་ཅི་ལྟ་བུས་གཡེངས་ཀྱང་། དོན་ལ་འཆོར་བ་མེད་དེ་
གཡུང་དྲུང་གི་དབྱིངས་ལས་མི་གཡེང་བའི་འཆོར་བ་མེད་པའི་གཟེར་རོ། །ཡང་དག་
པའི་གཟེར་བཏབ་པ་དེའི་ངང་ལས་བོན་ཐམས་ཅད་འབྱུང་བའི་མཛོད་དོ། །དེ་ཉིད་
ཕྱིན་ཅི་མ་ལོག་པ་མན་ངག་ཞལ་ནས་གསུངས་པས་མན་ངག་སྟེ། མའི་ངེས་དོན་
བུ་ལ་བསྟན་པ་བཞིན་དུའོ། །བདེན་པ་ནི། བཀའ་བདེན་པའི་དོན་བཀྲོལ་ནས་དོན་
བདེན་པ་ཁོངས་སུ་ཆུད་པ་ནི། ཕལ་གྱིས་མི་རྟོགས་པས་གསང་བ་ཡིན་ཏེ། གསང་
བ་མན་ངག་གི་དོན་སལ་གྱིས་རྟོགས་པ་ནི། ཡེ་ཤེས་ཞེས་བྱའོ། །དེའི་ངང་ལ་མི་
འགྱུར་ཞིང་བརྟན་པར་གྱུར་པ་ནི་སྐུའོ། །དེས་ན། འཆོར་མེད་གཟེར་འདེབས་བོན་
གྱི་མཛོད། །ཅེས་བྱའོ། །མན་ངག་བདེན་རྟོགས་ཡེ་ཤེས་སྐུའི་༼ཞེས༽བྱའོ། །བྱ་བ་གྲུབ་
པའི་ཡེ་ཤེས་ཞེས་ཀྱང་བྱའོ། །དགོངས་པ་ཟབ་ཆེན་བོན་གྱིས་མཛོད། །བླང་དོར་ཀུན་
སྤང་ཡེ་ཤེས་སྐུ། །ཞེས་པ། ཕྱི་ནང་གི་བོན་ཐམས་ཅད་སྟོང་ལ་ཡོངས་སུ་རྒྱ་མ་ཆད་
པར་མཁྱེན་པ་ནི། དུས་གསུམ་གྱི་བདེ་བར་གཤེགས་པའི་དགོངས་པ་ཟབ་མོ་ཡིན་
ལ། ཐུགས་ཡོངས་ལ་ཁྱབ་པས་ཆེན་པོའོ། །དེ་ཡོངས་སུ་རྒྱ་མ་ཆད་པ་ཀུན་དང་འབྲེལ་
ཞིང་བོན་ཐམས་ཅད་འབྱུང་བས་བོན་གྱི་མཛོད་དོ། །དེའི་འགྲོ་བའི་དོན་མཐར་ཕྱིན་
པར་མཛད་པའི་དུས་ན། བླང་བ་དང་དོར་བ་མེད་དེ། དཀའ་བ་སྤྱད་དེ་སྤོང་མེད་
དེ། དོན་གྲུབ་པའི་བླང་དོར་ཀུན་སྤོང་པས། བླང་དོར་མེད་པའི་སེམས་གསལ་བ་ནི་
ཡེ་ཤེས་སོ། །གསལ་ལ་མི་འགྱུར་བརྟན་པའི་སྐུའོ། །དེས་ན། དགོངས་པ་ཟབ་ཆེན་
མཛོད། བླང་དོར་ཀུན་སྤང་ཡེ་ཤེས་སྐུའི་༼ཞེས༽བྱ། བྱ་བ་གྲུབ་པའི་མཉམ་པ་ཉིད་



100
སངས་རྒྱས་གཡུང་དྲུང་བོན་གྱི་དཔེ་ཚོགས།
ཀྱི་ཡེ་ཤེས་ཞེས་ཀྱང་བྱའོ། །རྣམ་དག་ཀུན་སྦྱོང་བོན་གྱི་མཛོད། །བརྩོལ་མེད་ལྷུན་གྲུབ་
ཡེ་ཤེས་སྐུ། །ཞེས་པ། རྣམ་པ་དག་པ་ནི་མི་གནས་པ་སྟེ། དེ་ཡང་དྭངས་པའི་ཆུ་བོས་
དྲི་མ་དག་པ་ལྟ་བུའོ། །བག་ཆགས་བྱང་སྟེ། བོན་ཐམས་[ཅན་]འབྱུང་བའི་གནས་སུ་
གྱུར་པས་མཛོད་དོ། །དེ་བརྩལ་བ་མེད་པར་བདག་དང་གཞན་གྱི་དོན་ལྷུན་གྱིས་གྲུབ་
སྟེ། དེ་ངང་གིས་གྲུབ་སྟེ་གསལ་བ་ནི་ཡེ་ཤེས་སོ། །ངང་ངམ་ལྷུན་གྱིས་གྲུབ་པའི་སྐུ་
ཞེས་ཀྱང་བྱའོ། །དེས་ན། རྣམ་པ་ཀུན་སྦྱོང་བོན་གྱི་མཛོད། །བརྩོལ་མེད་ལྷུན་གྲུབ་ཡེ་
ཤེས་སྐུ། །ཞེས་པའོ། །བྱ་བ་གྲུབ་པའི་ཡེ་ཤེས་ཞེས་ཀྱང་བྱའོ། །དགེ་སྡིག་མི་འཆོལ་བོན་
གྱི་མཛོད། །ཐམས་ཅད་རང་གསལ་ཡེ་ཤེས་སྐུ། །ཞེས་པ། དགེ་སྡིག་ཐམས་ཅད་ཀུན་
རྫོབ་ཏུ་དགེ་བ་སྤྱོད་དུ་ཡོད་ལ་སྡིག་པ་སྤང་དུ་ཡོད་དེ། མ་འདྲེས་པས་མ་འཆོལ་ལ། དོན་
དགེ་སྡིག་གཉིས་ཀ་སྣང་ལ་རང་བཞིན་མེད་དོ། །གཉིས་སུ་མེད་པའི་འབྲས་བུ་ཡང་སྣང་
ལ་རང་བཞིན་མེད་པར་གསལ་བས། དགེ་སྡིག་མི་འཆོལ་བྱའོ། །རང་བཞིན་མེད་པའི་
དོན་སོ་སོར་གསལ་བའི་ངང་ལས་བོན་ཐམས་ཅད་འབྱུང་བའི་མཛོད་དོ། །ལས་བྱ་བ་
ཀུན་རྫོབ་དོན་དམ་པར་མ་འགག་པར་མཁྱེན་པས། ཐམས་ཅད་རང་སར་ཀུན་གསལ་
མཁྱེན་པའོ། །རང་རང་གི་དོན་གསལ་བར་ཤེས་པའི་ཡེ་ཤེས་སོ། །དགེ་སྡིག་དང་
འབྲས་བུ་སྣང་ལ་རང་བཞིན་མེད་པར་སྣང་བའི་བོན་གྱི་སྐུའོ། །དེས་ན། དགེ་སྡིག་
གི་བར་ན་གནས་པས་བོན་གྱི་མཛོད་དོ། །ཐམས་ཅད་གསལ་ལ་བརྟེན་པས་བོན་
གྱི་སྐུའོ། །བྱ་བ་གྲུབ་པའི་སོར་རྟོགས་པའི་ཡེ་ཤེས་ཞེས་ཀྱང་བྱའོ། །གདེང་ཆེན་བོན་
གྱི་མཛོད། །གསལ་ལ་མི་རྟོག་ཡེ་ཤེས་སྐུ། །ཞེས་པ། བོན་ཉིད་ཀྱི་དབྱིངས་སུ་སེམས་མི་
རྟོག་པའི་ལྟ་བ་གདེང་ཆེན་ཆེན་པོ་དང་ཆས་པས། ཡང་ན་འདྲ་༼འགྲོ༽དོན་ཐུགས་



i01
མཛོད་ལྷ་འགྲེལ་བཞུགས་སོ།།
རྗེས་མཛད་ཀྱང་། མི་རྟོག་པའི་གདེང་དང་ཆས་པས་གདེང་ངོ་། །བོན་ཉིད་ནམ་
མཁའ་ལྟ་བུའི་དབྱིངས་ཉིད། སེམས་ནམ་མཁའ་ལྟ་བུ་རྟོགས་ཏེ། རྟོགས་པ་ནམ་
མཁའ་ལྟ་བུ་གྱུར་པས་གདེང་ཆེན་པོ། གདེང་ཆེན་མངོན་དུ་གྱུར་པས་སླར་མི་ལྡོག་
པ་ཞེས་བྱའོ། །སྲིད་པའི་རྣམ་པ་ཐམས་ཅད་ཡང་དཀར་ཞིང་མ་གཡོས་པའི། དབྱིངས་
ནས་མ་བཅོས་པའི་ཐུགས་རྗེ་ཀུན་ལ་སྐྱོབ་པའི་བོན་ནོ། །རྒྱལ་པོའི་དཀོར་མཛོད་དམ།
ཡིད་བཞིན་ནོར་བུ་རིན་པོ་ཆེ་ལྟར་ཐམས་ཅད་འབྱུང་བས་མཛོད་དོ། །མ་བརྩལ་ལྷུན་
གྱི་གྲུབ་པའི་གསལ་ལ་རྟོག་པ་མེད་པ་ནི། གསལ་ལ་མི་རྟོག་པའོ། །སྣང་ལ་རང་བཞིན་
མེད་པས་གསལ་ལ་རྟོག་པ་མེད་པ། ཡེ་ནས་ཡེ་ཤེས་པ་ནི་ཡེ་ཤེས་སོ། །དབྱིངས་ལས་ཡེ་
ཤེས་ཤར། ཡེ་ཤེས་མངོན་དུ་ཤར་བ་ནི་སྐུའོ། །ད་ནི་བྱ་བ་ནན་ཏན་གྱི་མེ་ལོང་ལྟ་བུའི་
ཡེ་ཤེས་ཞེས་བྱའོ། །ཡེ་ཤེས་ལྔའི་༼སྲིད་པའི༽མཛོད་ཕུགས་ལས་ཡེ་ཤེས་བསྟན་པའི་
ལེའུ་སྟེ་བཞི་པའོ།། །།
ཞང་ཞུང་སྐད་དུ། ཀོང་སང་བི་ང་མུ་ཀུ་གསལ༼གུང་སལ༽། བོད་སྐད་དུ།
སྣོད་ནི་སྒོ་བཞིའི་མཛོད་བཤད་དེ། །ད་ནི་སྣོད་ཀྱི་འཇིག་རྟེན་གྱི། །ཞེས་པ། དབང་པོ་
འབྱུང་བའི་སྣོད་བསྟན་པ། དབང་པོའི་མཛོད་བསྟན་པ་དང་། ཤེས་དགུ་སོགས་པའི་
སྣོད་བསྟན་པ་དང་། ཐམས་ཅད་ཤོང་པའི་སྣོད་བསྟན་པ་དང་བཞིའོ། །དེ་ལ་དང་པོར་
འབྱུང་བའི་སྣོད་བསྟན་པ་ལ། དོན་རྣམ་པ་ལྔ་བསྟན་ཏེ། འཇིག་རྟེན་ཆགས་པའི་
ཚུལ་བསྟན་པ་དང་། དེ་དག་ཚད་དང་མཚན་ཉིད་བསྟན་པ་དང་། དེ་དག་ན་འགྲོ་བ་
རྣམས་ཅི་ལྟར་གནས་པར་བསྟན་པ་དང་། ཉི་ཟླ་ལ་སོགས་པའི་ཚད་བསྟན་པ་དང་།
སྟོང་གསུམ་གྱི་ཚད་བསྟན་པའོ། །དེ་ལ་དང་པོ་ཆགས་པའི་ཚུལ་བསྟན་པ་ནི། །ད་ནི་



02
སངས་རྒྱས་གཡུང་དྲུང་བོན་གྱི་དཔེ་ཚོགས།
སྣོད་ཀྱི་འཇིག་རྟེན་གྱི། །ཞེས་པ་ནི། ད་ནི་ཞེས་པ། གནས་ལྔའི་སྐབས་བཤད་པའི་
གནས་ཏེ། ད་ནི་ཞེས་པ་སྐབས་ལ་བབ་སྟེ། ནི་ཅེས་པ་དམིགས་བཀར་བའོ། །སྣོད་ནི་
སྣོད་དང་འདྲ་བས་སྣོད་དེ། དཔེར་ན་སྣོད་ན་འབྲས་བུ་གནས་པ་བཞིན་ནོ། །འཇིག་
རྟེན་ནི་འཇིག་པ་ལ་འཇིག་པ་རྟེན་པས་ན་འཇིག་རྟེན་ནོ། །དེ་ཡང་ཕུང་པོ་ལྔའི་
བདག་ཉིད་དེ། ཕྱིའི་ཡུལ་འཇིག་པ་ནི། ནང་གི་སེམས་ལ་བརྟེན། སེམས་མི་གནས་
པ་བག་ཆགས་ལ་བརྟེན། གཅིག་འཇིག་པ་གཅིག་ལ་བརྟེན་པས་འཇིག་རྟེན་ནོ། །དེ་
ལ་ཕྱིའི་ཡུལ་རིས། ཇི་སྙེད་པ་ཞེས་པ། ནང་གི་སེམས་ལ་བཀར་ཏེ་བསྟན་པའི་ཕྱིར་
རོ། །རིས་ནི་སྙེད་ནི་མང་པས་ཏེ། མིག་གི་ཡུལ་ནས་ཡིད་ཀྱི་ཡུལ་གྱི་བར་རོ། །གནས་
པ་ཀུན་གྱི་འོག་འདི་ན། །ཞེས་པ། གནས་པ་ནི་གནས་པ་སྟེ། ཀུན་གྱི་ནི་མང་བའི་
སྒྲའོ། །འོག་ནི་བརྟེན་པའི་གཞིའོ། །ད་ནི་མིག་༼དམིགས༽བསྟན་པ་སྟེ། མཁའ་ལ་
རླུང་གི་རྔམས་སུ་ནི། །ཞེས་པ། དེ་ཡང་དང་ལ་བྱུང་ལུགས་དང་ཆགས་འཇིག་བསྟན་
ཏེ། དེ་ཡང་དང་པོ་བྱུང་བ་ནི་གཞུང་གསུམ་སྟེ། ལུང་ལ་ལ་ནས་བསམ་གཏན་བཞི་པ་
དང་ལྔ་པ་དང་། འཇིག་རྟེན་གྱི་གཞན་དག་ནས་དང་པོར་རླུང་བྱུང་ངོ་ཟེར། ལུང་ལ་
ལ་ནས་ཡབ་སངས་པོ་འབུམ་ཁྲི་དང་། ཡུམ་ཆུ་ལྕགས་ཀྱི་༼ལྕམ་གྱི༽རྒྱལ་མོའི་ཞལ་
གྱི་ངད་པ་ལས། དང་པོ་རླུང་བྱུང་ངོ་ཟེར། ལུང་ལ་ལ་ནས་སྤྱི་མཐུན་དང་སེམས་ཅན་
གྱི་ལས་ལས་རླུང་ལ་སོགས་བྱུང་ངོ་ཟེར་རོ། །དེ་ནས་སྲིད་བྱུང་ཚུལ་གྱི་བཞེད་ལུགས་
སོ། །དེ་ནས་ཆགས་ལུགས་དང་ཚད་བསྟན་ཏེ་ས་ཡ་དྲུག་འབུམ་གྲངས་མེད་དོ། །ཞེས་
པ། མཁའ་གསལ་བ་རིན་པོ་ཆེའི་ངང་ལས། བརྟེན་པ་རིན་པོ་ཆེ་སྲིད་དོ། །ཆགས་
དེའི་རྔམས་སུ་ནི། ས་ཡ་ཐད་ཀར་དྲུག་འབུམ་མཐའ་སྐོར་དུ་གྲངས་མེད་དོ། །དེ་ལྟ་



I03
མཛོད་ལྷ་འགྲེལ་བཞུགས་སོ།།
བུའི་སྟེང་དུ། ནམ་མཁའ་རིན་པོ་ཆེ་ལས། སྤྲིན་གསེར་གྱི་ས་བོན་ཙམ་སྲིད་པ་དེ་ལས།
ཆར་རིན་པོ་ཆེ་ཤིང་རྟའི་འཕང་ལོ་ཙམ་སྲིད་དེ། ཆུ་རིན་པོ་ཆེའི་རྒྱ་མཚོར་ཆགས་
པ། ལུང་ལ་ལ་ནས་ཡབ་སངས་པོ་འབུམ་ཁྲི་དང་། ཡུམ་ཆུ་ལྕགས་ཀྱི་༼ལྕམ་གྱི༽
རྒྱལ་མོའི་ཞལ་གྱི་ངད་པ་ལས། སྤྲིན་ལ་སོགས་པ་སྲིད་དེ། ཞལ་ངད་རླུང་དང་སྤྲིན་
ཏིང་ཡོལ། ཞེས་བྱ་བ་ལ་སོགས་གང་དུ་སྨོས་པ་བཞིན་ནོ། །ཆུ་རྔམས་འབུམ་ཕྲག་བཅུ་
གཅིག་དང་། །སྟོང་གི་ཕྲག་ནི་ཉི་ཤུའོ། །ཞེས་པ། ཆུའི་རྔམས་སུ། དཔག་ཚད་འབུམ་
ཕྲག་བཅུ་གཅིག་དང་། སྟོང་གི་ཕྲག་ནི་ཉི་ཤུ་གནས་སོ། །ཆུ་དེ་མི་འབོ་མི་འཛག་པ་
ཅིའི་ཕྱིར་ཞེ་ན། ལུང་ལས། སེམས་ཅན་གྱི་བསོད་ནམས་སྤྱི་མཐུན་གྱི་ལས་ཡིན་ཟེར་
རོ། །ལུང་ལ་ལ་ནས་གང་གི་མི་འབོ་མི་འཛག་པ་ནི། རླུང་དག་བྱུང་བའི་སྣོད་ཡིན་
ཟེར་རོ། །ཕྱིས་ནི་རྔམས་སུ་འབུམ་ཕྲག་བརྒྱད། །ལྷག་མ་རིན་ཆེན་གསེར་དུ་འགྱུར། །ཞེས་
ཆུའི་དཀྱིལ་འཁོར་དེ་ལ་ཕྱོགས་བཞི་ལས། རླུང་ངད་ལ་སྤྱི་མཐུན་གྱི་ལས་ཀྱི་ལང་སྟེ།
ཤར་རླུང་ནུབ་ཏུ་བསྐྱོར། ནུབ་རླུང་ཤར་དུ་བསྐྱོར། ལྷོ་རླུང་བྱང་དུ་བསྐྱོར། བྱང་རླུང་
ལྷོར་བསྐྱོར་བས། ཆུ་རིན་པོ་ཆེའི་དང་སྙིང་བྱེ་ནས། དཔེར་ན་ཞོ་ལས་མར་བཞིན་
གསེར་གྱི་ས་གཞི་ཆགས། དེ་ལ་ཕྱིས་ནི་རྔམས་སུ་སྟེ། སྙིགས་མ་ལ་ཆུའི་རྔམས་སུ་
འབུམ་ཕྲག་བརྒྱད་ཡོད་དོ། །ལྷག་མ་འབུམ་ཕྲག་ཉིས་ཁྲི་ནི། རིན་ཆེན་གསེར་དུ་འགྱུར་
རོ། །ཆུ་དང་གསེར་གྱི་དབྱིབས་ཅི་འདྲ། ཞེས་པ། ཆུ་དང་གསེར་ནི་ཟླུམ་པོ་སྟེ། །ཞེས་པ།
ཚད་ནི་ཅི་ཙམ་ཞེ་ན། ཐད་ཀར་འབུམ་ཕྲག་བཅུ་གཉིས་དང་། །སུམ་སྟོང་བཞི་བརྒྱ་
ལྔ་བཅུའོ། །ཞེས་པ། ཟླུམ་པོའི་ཐད་ཀའི་ཤར་ནུབ་ལྷོ་བྱང་གང་ནས་གཅལ་ཡང་དཔག་
ཚད་དེ་དག་ཡོད་ཅེས་བྱའོ། །ཟླུམ་པོ་གང་ཡིན་པའི་ཐད་ཀར་གསུམ་ཙམ། མཐའ་



I04
སངས་རྒྱས་གཡུང་དྲུང་བོན་གྱི་དཔེ་ཚོགས།
སྐོར་དུ་ནི་ཕྱིའི་ཚད་ཡིན་ཏེ། དེས་ན་མཐའ་སྐོར་སུམ་འགྱུར་ཡོད། ཅེས་པ། ས་ཡ་
གསུམ་དང་དྲུག་འབུམ་ལྔ་བརྒྱ་དང་ལྔ་བཅུ་ཡོད་དོ། །དེ་སྟེང་ཆུ་གསེར་སྣ་ཚོགས་
ཆགས། །ཞེས་པ། རླུང་དང་མེ་དང་ཆུ་དང་གསེར་དང་བཞི། རིན་པོ་ཆེ་སྣ་ཚང་པའི་
ནུས་མཐུ་ལས། སྤྱི་མཐུན་དང་སེམས་ཅན་གྱི་ལས་ཀྱི། རིན་པོ་ཆེ་སྣ་ཚང་པའི་ས་གཞི་
ཆགས་སོ། །དེ་ལས་ལྷུན་པོ་གཉའ་ཤིང་འཛིན། །གཤོལ་མདའ་འཛིན་དང་གསེར་གྱི་
མདོག །ལྟ་ན་སྡུག་དང་རྟ་སྣ་འཛིན། །ཀུན་འདུད་མུ་ཁྱུད་འཛིན་དང་བདུན། །ཞེས། དེ་
ལས་ནི་འབྱུང་བ་རིན་པོ་ཆེ་ལྔས་ལྷུན་པོ་ནི་རི་རྒྱལ་ལྷུན་པོ་བརྗོད་པའོ། །གཉའ་ཤིང་
འཛིན་པ་ནི་ལྷའི་བུ་མེ་ཏོག་གི་གཉའ་ཤིང་འཛིན་གནས་ཏེ། དེ་ལ་གསེར་གྱི་གཉའ་
ཤིང་འཛིན་རི་འབར་བ་འཛིན་ནོ། །ཐང་བཤོལ་འཛིན་ནི། གནོད་སྦྱིན་དགེ་བ་ཐོང་
གཤོལ་འཛིན་གནས་པས་ཐོང་གཤོལ་འཛིན་ནོ། །གསེར་གྱི་མདོག་ནི་ལྷའི་བུ་གསེར་
མདོག་ཅན་གནས་པས་གསེར་མདོག་གོ །ལྟ་ན་སྡུག་ནི་ལྷའི་བུ་དབྱིབས་དང་ཁ་དོག་
ལྟ་བར་སྡུག་པར་གནས་པས་སོ། །རྟ་རྣ་འཛིན་ནི་གནོད་སྦྱིན་རྟ་རྣ་འཛིན་གནས་པས་
སོ། །ཀུན་འདུད་འཛིན་ནི་ལྷ་དང་གནོད་སྦྱིན་ཀླུ་དང་ཀུན་འདུས་ཏེ་གནས་པས་སོ། །མུ་
ཁྱུད་འཛིན་ནི་རི་བདུན་གྱི་མུ་ཁྱུད་ཀྱིས་བསྐོར་ཏེ་གནས་པས། མུ་ཁྱུད་འཛིན་ཞེས་
བྱའོ། །དེ་ནས་ཕྱི་རིམ་ཁོར་ཡུག་ཆགས། །ཞེས་པ། ཕྱི་རིམ་ནི་གླིང་བཞི་སྟེ། ཆུས་བཅད་
པའི། བདུན་ནི་གསེར་རིའི་ཁོར་ཡུག་ལྕགས། །ཞེས་པ། རི་བདུན་ནི་གསེར་དུ་གནས་
སོ། །ཁོར་ཡུག་ནི་མཐའ་ལྕགས་རིས་བསྐོར་བར་གནས་སོ། །རི་རྒྱལ་ངོས་བཞི་རིན་
ཆེན་གནས། །ཞེས་པ། རི་རྒྱལ་ནི་རི་རབ་ཀྱི་རྒྱལ་པོ་འམ། ཆེན་པོར་གནས་ཏེ། གསེར་
དུ་གནས་སོ། །ངོས་བཞི་ནི་ཤེལ་གཡུ་ཟངས་ལྕགས་བཞི་ལས་གྲུབ། སྤྱིར་རིན་པོ་ཆེ་སྣ་



105
མཛོད་ལྷ་འགྲེལ་བཞུགས་སོ།།
ལྔ་ལས་གྲུབ་བོ།།
ད་ནི་དོན་གཉིས་པ་ཆགས་པ་དེ་དག་གི་ཚད་དང་མཚན་ཉིད་བསྟན་ཏེ། ཆུའི་
སྟེང་དུ་བརྒྱད་ཁྲི་ནུབ། །ཡར་ཡང་དེ་བཞིན་འཕགས་པའོ། །ཞེས་པ། རི་རྒྱལ་ལྷུན་
པོ་དེ་དག་གི་རྩ་བ་ཆུའི་ནང་ངམ་གཏིང་དུ་དཔག་ཚད་བརྒྱད་ཁྲི་ནུབ་བོ། །ཡར་
ཡང་དཔག་ཚད་བརྒྱད་ཁྲི་འཕགས་པའོ། །རི་རབ་དང་རི་བདུན་ཀུན་གསེར་གྱི་ས་
གཞི་ལ་བརྟེན་ཏེ་གནས་པར་མཉམ་མོ། །དཔག་ཚད་དེ་ནི་བརྒྱད་ཁྲི་ལ། །རི་བདུན་
འཕངས་སུ་ཕྱེད་ཕྱེད་བྲི། །ཞེས་པ། རི་རྒྱལ་ལྷུན་པོའི་ཕྱེད་གཉའ་ཤིང་འཛིན་གྱིས་
སླེབས་ཏེ། དེ་ལ་འཕངས་སུ་དཔག་ཚད་བཞིའོ། །དེ་བཞིན་དུ་བཤོལ་མདའ་འཛིན་
གྱིས་གཉའ་ཤིང་འཛིན་ལ་ཉིས་ཁྲི་སླེབས། གསེར་གྱི་མདོག་གི་གཤོལ་མདའ་འཛིན་
ཁྲི་སླེབས་སོ། །ལྟ་ན་སྡུག་གི་གསེར་གྱི་མདོག་ལ་དཔག་ཚད་ལྔ་སྟོང་སླེབས་སོ། །རྟ་
ན་འཛིན་གྱིས་ལྟ་ན་སྡུག་ལ་དཔག་ཚད་ཕྱེད་དང་སུམ་སྟོང་སླེབས་སོ། ཀུན་འདུས་
འཛིན་གྱིས་རྟ་རྣ་འཛིན་ལ་དཔག་ཚད་སྟོང་དང་ཉིས་བརྒྱ་ཉི་ཤུ་རྩ་ལྔ་སླེབས་སོ། །མུ་
ཁྱུད་འཛིན་གྱིས་ཀུན་འདུས་འཛིན་ལ་དཔག་ཚད་དྲུག་བརྒྱ་ཕྱེད་དང་བཅུ་གསུམ་
སླེབས་སོ། །དེ་ལ་གླིང་ཆེ་བ་བཞི་ནི་ཆུང་ངུ་ལ་དཔག་ཚད་རེ་རེ་འཕགས་སོ། །ཆུང་
ངུ་རྣམས་ནི་དེ་དག་གི་སུམ་ཆས་བྲི་ཡང་ཟེར་རོ། །དཔོན་གསས་ཁ་ཅིག་ན་རེ། གླིང་
ཆེན་ནི་ཁྲུ་གང་འཕགས་ལ། ཆུང་བ་ནི་ཆགས་རེས་དཔག་ཀྱང་ཟེར་རོ། །དཔོན་
གསས་ཁ་ཅིག་ན་རེ། ཆུ་དང་རླུང་གི་སླེབ་ཚད་ཡིན་ཏེ། མཐོ་དམན་མེད་དོ། །དོན་གྱི་
མཉམ་པོར་གནས་ཏེ། གང་ནམ་ཞིག་འཁོར་ལོ་བསྒྱུར་བའི་རྒྱལ་པོ་བྱུང་ཙམ་ན། ཆུ་
དཔག་ཚད་ཕྱེད་སྐམ་ཙམ་ན། སྡོད་ཆུ་སྣོད་ལ་མཐོ་དམན་འོང་ངོ་ཟེར་རོ། །རྔམས་སུ་



j06
སངས་རྒྱས་གཡུང་དྲུང་བོན་གྱི་དཔེ་ཚོགས།
འཕང་དང་མཉམ་པ་སྟེ། །ཞེས་པ། རྔམས་ནི་ཐུགས་ཀྱི་སྤོང་སྟེ།༼རྔམས་ནི་མཐུག་གི་
དཔངས་ཏེ།༽ དེ་ཡང་རི་རྒྱལ་ལ་བརྒྱད་ཁྲི་གཉའ་ཤིང་འཛིན་ལ་བཞི་ཁྲི། གཤོལ་མདའ་
འཛིན་ལ་ཉིས་ཁྲི། གསེར་གྱི་མདོག་ལ་ཁྲི། ལྟ་ན་སྡུག་ལ་ལྔ་སྟོང་། རྟ་རྣ་འཛིན་ལ་ཉིས་
སྟོང་ལྔ་བརྒྱ། ཀུན་འདུད་འཛིན་ལ་ཕྱེད་དང་སུམ་བརྒྱ། མུ་ཁྱུད་འཛིན་ལ་དྲུག་བརྒྱ་
ཉི་ཤུ་རྩ་ལྔ། ལྕགས་རིའི་དཔངས་སུ་དཔག་ཚད་ཕྱེད་དང་བཅུ་གསུམ་ཡོད་དོ། །ཞེས་
བྱའོ། །དེ་དག་བར་བདུན་རོ་མཚོ་ཡིན། །ཞེས་པ། བར་ནི་རི་བདུན་གྱི་བར་ན་གནས་
པའོ། །ཚུལ་ནི་རོལ་བཞི་གནས་པའོ། །ཤིན་དུ་མཛེས་པར་གནས་སོ། །རོ་ནི་བརྒྱ་དང་ལྡན་
པའོ། །གང་ཞེ་ན། མངར་བ་དང་། བསིལ་བ་དང་། ཞིམ་པ་དང་། དྭངས་པ་དང་། ཡང་པ་
དང་། ཕན་པ་དང་། བདེ་བ་བརྒྱད་དང་ལྡན་པའོ། །དེ་ལ་མངར་བ་ནི། སྦྲང་རྩི་མ་བསྐོལ་བ་
ཙམ་དུའོ། །བསིལ་བ་གྲང་དྲོ་རན་པའོ། །ཞིམ་པ་ནི་རོའི་མཆོག་ཏུ་གྱུར་པའོ། །དྭངས་པ་ནི་
དང་ཁ་བདེ་བ་དང་མདོག་དྭངས་པའོ། །ཡང་པ་ནི་ལུས་མི་ལྕི་བས་སོ། །མི་གནོད་པ་ནི་ཕུང་
པོ་ལ་ཤིན་དུ་ཕན་པའོ། །ཡང་ན་ནད་གང་ལ་ཡང་ཕན་པའོ། །བདེ་བ་ནི་ལུས་སེམས་རྣལ་
དུ་ཕེབས་པའོ། །དེ་དག་མིང་ཅི་ལྟར་ཞེ་ན། སྤྱིའི་མཚན་ནི། རོ་མཆོག་བརྒྱ་དང་ལྡན་
པས་རོ་མཚོའོ། །དེ་ལ་ཐམས་ཅད་རོལ་པས་རོལ་མཚོ་ཡང་ཡིན་ནོ། །བྱེ་བྲག་ཏུ་ནི། རི་
ལས་མཚན་དུ་གསོལ་བ་དང་། རོ་མཆོག་ལ་མཚན་དུ་གསོལ་བ་དང་། རིགས་ལ་
མཚན་དུ་གསོལ་བ་དང་གསུམ་ཡང་སྨྲ་ཞིང་འདོགས་ཏེ། དེ་ལ་རི་ལས་མཚན་དུ་
གསོལ་པ་ནི། རི་བོ་མཆོག་རབ་ཀྱི་རྩ་བར་གནས་པས་དང་པོ་མཆོག་མཚོ་བྱ། དེ་འོག་
གཉའ་ཤིང་འཛིན་གྱི་རྩ་བ་ན་གནས་པས་གཉའ་མཚོ་བྱ། །དེ་འོག་གཤོལ་མདའ་
འཛིན་གྱི་རྩ་བ་ན་གནས་པས། མདའ་འཕང་མཚོ་བྱའོ། །དེ་འོག་གསེར་མདོག་གི་



མཛོད་ལྷ་འགྲེལ་བཞུགས་སོ།།
07
རྩ་ན་གནས་པས། གསེར་མདོག་མཚོ་བྱའོ། །ལྟ་ན་སྡུག་གི་རྩ་བ་ན་གནས་པས།
མཛེས་པའི་མཚོ་བྱའོ། །དེ་འོག་རྟ་རྣའི་རྩ་ན་གནས་པས། སྒྲ་སྙན་མཚོ་བྱའོ། དེ་འོག་
ཀུན་འདུས་འཛིན་གྱི་རྩ་བར་གནས་པས། མོས་ལྡན་མཚོ་བྱའོ། །དེ་འོག་མུ་ཁྱུད་རྩེ་ན་
གནས་པས། མུ་ཁྱུད་མཚོ་བྱའོ། །རོལ་མཆོག་ལ་མཚན་དུ་གསོལ་བ་ནི། མངར་མཚོ་
དང་། ཞེས་གོང་དུ་སྨོས་པ་བཞིན་ཏེ། དོན་དང་ལྡན་པ་ཕྱོགས་རེའི་མཚན་ནོ། །རིགས་
ལས་གསོལ་བ་ནི། གསེར་མཚོ་དང་། ཤེལ་མཚོ་དང་། གཡུ་མཚོ་ལ་སོགས་ཏེ། རིན་
པོ་ཆེའི་མཚན་དུ་གསོལ་བའོ། །དེ་དག་གི་ཚད་ཅི་ཙམ་ཞེ་ན། དང་པོ་སྟོང་ཕྲག་
བརྒྱད་ཅུ་སྟེ། །དེ་ནི་གང་གི་མཚན་ཡིན་ནོ། །དེའི་ངོས་ལ་སུམ་འགྱུར་རོ། །ཞེས་
པ། དང་པོ་ནང་གི་མཚོ་ལ། ཁ་ཚོན་ལ་དཔག་ཚད་བརྒྱད་ཁྲིའོ། །དེ་ནི་ནང་གི་མཚོ་
ཡིན་ནོ། །དེའི་ངོས་ལ་སུམ་འགྱུར་རོ། །ཞེས་པ། དེའི་ངོས་ལ་གཉིས་འབུམ་བཞི་[ཁྲི་]
ཡིན། རོལ་མཚོ་གཞན་ནི་ཕྱེད་ཕྱེད་འབྲི། །ཞེས་པ། ནང་གི་ལས་གཞན་དུ་འགྱུར་
བ་ནི། དེའི་ཕྱི་རོལ་མཚོ་སྟེ། དེ་དག་གི་ཚད་ཀྱང་ཁ་ཚོན་གང་ལ་ཕྱེད་ཕྱེད་བྲིའོ། །དེ་
ཡང་བཞི་ཁྲི་དང་། ཉིས་ཁྲི་དང་། ཁྲི་དང་། ལྔ་སྟོང་། ཉིས་སྟོང་ལྔ་བརྒྱ་དང་། ཆིག་སྟོང་
ཉིས་བརྒྱ་ལྔ་བཅུ་དང་། ཕྱེད་འགྱུར་རིམ་པ་བཞིན་དུའོ། །ཕྱི་མ་ཕྱི་རོལ་མཚོ་ཆེན་
པོ། །ཞེས་པ། རོལ་མཚོ་ལས་ཕྱི་རོལ་དུ་འགྱུར་བ་སྟེ། ཕྱི་ཡི་རྒྱ་མཚོ་ཆེན་པོའོ། །དེ་ལ་
དཔག་ཚད་འབུམ་ཕྲག་གསུམ་དང་། སུམ་ཁྲི་སུམ་སྟོང་ལྔ་བརྒྱ་ཡོད་དོ། །དེ་ནི་ལྕགས་
རི་ལས་མུ་ཁྱུད་འཛིན་ལ་ཐུག་པའོ། །ཆུང་ལ་བཞི་ལ་གཅལ་བའོ། །ཞེས་པའོ།།
ད་ནི་གླིང་རྣམས་ཀྱི་ཚད་བསྟན་ཏེ། འཛམ་བུ་གླིང་སྟེ་ངོས་གསུམ་ལ། །སྟོང་
ཕྲག་གཉིས་ཡོད་སོག་པའི་དབྱིབས། །གཅིག་ལ་དཔག་ཚད་ཕྱེད་དང་བཞི། །གཉིས་



I08
སངས་རྒྱས་གཡུང་དྲུང་བོན་གྱི་དཔེ་ཚོགས།
ནི་བཞི་བཞི་འཁོར་བར་འདོད། །ཅེས་པ། སྐྱེ་བ་མང་ཙམ་འཛམ་བུ་གླིང་ན་ཡོད་པས་
འཛམ་བུ་གླིང་ཞེས་བྱ་བའོ། །སོག་པ་འདྲ་སྟེ། རིང་བ་ལ་གསུམ་ལ་སྟོང་ཕྲག་གཉིས་
གཉིས་སོ། །ཐུང་ངུན་ལ་དཔག་ཚད་ཕྱེད་དང་བཞི་ཡོད་དེ། ཤར་གྱི་ལུས་འཕགས་ཟླམ་
གམ་སྟེ། །ངོས་གསུམ་གོང་དུ་འདྲ་གཅིག་ལ། །སུམ་བརྒྱ་ལྔ་བཅུ་ཡོད་པར་སྟོན། །དཔག་
ཚད་དྲུག་བརྒྱ་དགུ་བཅུ་གཅིག ཅེས་ལུས་མཛེས་ཤིང་བཟང་ལ། ལེགས་པས་ན་ལུས་
འཕགས་པོ་ཞེས་བྱའོ། །ངོས་གཉིས་ལ་སྟོང་སྟོང་ཡོད་ལ། བཅད་ཁམས་ལ་གཉིས་སྟོང་
སུམ་བརྒྱ་ལྔ་བཅུ་ཡོད་དེ། གཞུང་ཁ་ཅིག་ནས་གླིང་གཞན་བས་ཁྲུ་གང་གིས་དཔགས་
སོ། །ཞེས་ཟེར་རོ། །ངོས་གསུམ་པ་ལ་ནི་ཉིས་སྟོང་ཉིས་སྟོང་ཡོད་ལ། འགས་ནས་དཔག་
ཚད་སུམ་བརྒྱ་ལྔ་བཅུའོ། །ཞེས་ཟེར་རོ། །བན་གླང་སྤྱོད་ནི་ཟླུམ་པོ་ལ། །དཔག་ཚད་
སྟོང་ཕྲག་ཕྱེད་དང་བརྒྱད། །ཐད་ཀར་སྟོང་ཕྲག་ཕྱེད་གསུམ་ལ། །གང་ནས་གཞལ་ཀྱང་
ཡོད་པར་སྟོན། །ཞེས་པ། བན་གླང་ནི་བན་གླང་དང་ནོར་བུ་ལ་སྤྱོད་པས། བན་གླང་
སྤྱོད་དོ། །དེ་ལ་མཐའ་སྐོར་དུ་ནི། དཔག་ཚད་སྟོང་ཕྲག་ཕྱེད་དང་བརྒྱད་བརྒྱ་ཡོད་
དེ། མཐའ་མ་ནས་དབུས་ནི། ཐད་ཀར་ཏེ་དེ་ལ་སྟོང་ཕྲག་ཕྱེད་དང་གསུམ། གང་ནས་
གཅལ་ཀྱང་ཡོད་དོ། །ཤར་ནུབ་ལྷོ་བྱང་གང་ནས་གཅལ་ཀྱང་ཡོད་དོ། །སྒྲ་མི་སྙན་དེ་
གྲུ་བཞི་ལ། །དཔག་ཚད་བརྒྱད་སྟོང་ཡོད་པར་སྟོན། །ཞེས་སོ། །སྒྲ་མི་སྙན་ན་ནི་གནོད་
སྦྱིན་སྐར་མ་གདོང་། འཆི་བའི་སྒྲ་མི་སྙན་པར་སྒྲོགས་པས་ན། སྒྲ་མི་སྙན་ནོ། །ཕྱོགས་
བཞི་ཁ་ནས་ཉིས་སྟོང་ཉིས་སྟོང་ཡོད་དོ།།
ད་ནི་གླིང་ཕྲན་རྣམས་ཀྱི་ཚད་དང་དཔག་ཚད་བསྟན་ཏེ། དེའི་བར་གྱི་གླིང་
བརྒྱད་ནི། །ཞེས་པ། གླིང་བཞི་པའི་བར་ནི་མཚམས་སོ། །དེ་ཡང་གླིང་རེ་རེ་ལ་གླིང་



j09
མཛོད་ལྷ་འགྲེལ་བཞུགས་སོ།།
ཕྲན་གཉིས་གཉིས་མཐའ་གཡོག་ཡོད་པས་བརྒྱད་དོ། །དེ་ལ་ཤར་གྱི་ལུས་འཕགས་གཡས་
གཡོན་ན། །རྐོ་རིང་དང་ནི་རྐོ་ཐུང་གཉིས། །ངོས་གསུམ་གང་གི་སུམ་ཆ་ལ། །དཔག་ཚད་
དྲུག་བརྒྱ་དགུ་བཅུ་གཅིག །ཅེས་པ། ལུས་འཕགས་པའི་གཡས་ན་རྐོ་རིང་ཞེས་བྱ་སྟེ་
ལུས་ཆེ་བར་སྟོན་པས་རྐོ་རིང་ངོ་། །གཡོན་ན་རྐོ་ཐུང་སྟེ། ལུས་ཆུང་བས་རྐོ་ཐུང་སྟེ། རྐོ་
ཅེས་པ་ལུས་ཀྱི་དོན་ནོ། །གླིང་དང་ལུས་ཟླ་གམ་དང་། ཆེ་ཆུང་གི་ཚད་ནི། གོང་གི་སུམ་
ཆའོ། །དེ་ལ་ཚད་ཀྱི་རྩི་བར་བྱའོ། །སྒྲ་མི་སྙན་གྱི་གཡས་གཡོན་ན། །གྱག་ཏི་དང་གྱོག་
ཏི་ཟུང་། །ངོས་བཞི་གང་གི་སུམ་ཆ་ལ། །དཔག་ཚད་ཉིས་སྟོང་དྲུག་བརྒྱ་དྲུག །ཅེས་
པ། སྒྲ་མི་སྙན་གྱི་གཡོན་༼གཡས༽ན་གྱག་ཏི་གནས་སོ། །གཡས་༼གཡོན༽ན་གྱོག་
ཏི་ཟུང་གཅིག་གནས། དེ་དག་ཀྱང་དབྱིབས་གྲུ་བཞི་ལ། ཆེ་ཆུང་གི་ཚད་ནི་གླིང་ཆེན་
གྱི་སུམ་ཆའོ། །གྱག་ཏི་ཞེས་པ་ནི་གླིང་ཆེན་གྱི་སྒྲ་མི་སྙན་པ་བཞིན་ནོ། །གྱོག་ཏི་ཟུང་
དེ་དང་འདྲའོ། །དེ་ལ་སྒྲ་ཕལ་ཆེར་འདོན་པ་སྟེ། དེ་བས་ཀྱང་གནོན་སྦྱིན་གནས་པས་
སྒྲ་མི་སྙན་པ་འདོན་པའོ། །བན་གླང་སྤྱོད་ཀྱི་གཡས་གཡོན་ན། །མར་ཞི་དང་ནི་ཏིང་
ཞི་གཉིས། །ཁོར་ཡུག་གང་གི་སུམ་ཆ་ལ། །དཔག་ཚད་ཉིང་སྟོང་ལྔ་བརྒྱ་ཡོད། །ཅེས་
པ། མར་ཞི་ཞེས་པ་གསེར་ལ་སྤྱོད། ཏིང་ཞི་ཞེས་པ་གཡུ་༼དངུལ༽ལ་སྤྱོད་དོ། །དེ་
དག་ཀྱང་དབྱིབས་ཟླུམ་པོ་སྟེ། ཆེ་ཆུང་གི་ཚད་ནི་གླིང་ཆེ་བའི་སུམ་ཆའོ། །དེ་ལྟ་བས་
ན། ཁོར་ཡུག་གི་སུམ་ཆ་ལ། མཐའ་གཉིས་ནི་སྟོང་ལྔ་བརྒྱ་ཡིན་ཞེས་བྱའོ། །འཛམ་བུ་
ང་གི་གཡས་གཡོན་ན། །ཁ་སློན་དང་སྤྲེའུ་སྨོན་༼སྒྱུ༽གཉིས། །ངོས་གསུམ་གོང་གི་
སུམ་ཆ་ལ། །དཔག་ཚད་ཉིས་སྟོང་དྲུག་ཅུ་ཡོད། །ཅེས་པ། འཛམ་བུ་གླིང་གི་གཡས་
གཡོན་༼གཡས༽ན་ཁ་སློན། གཡས་༼གཡོན༽ན་སྤྲེའུ་སློན་༼སྒྱུ༽བྱ་བའི་གླིང་ཡོད་



1j0
སངས་རྒྱས་གཡུང་དྲུང་བོན་གྱི་དཔེ་ཚོགས།
དེ། དབྱིབས་ནི་སོག་ཀ་ལ། ཆེ་ཆུང་ཁྱད་ནི་ཆེ་བའི་སུམ་ཆ་ཡིན་ནོ། །ཤིང་འཛམ་བུ་
དྲི་ཤའི་དོན། ཤིང་འཛམ་བུའི་བྲི་ཤའི་ཁ་ན། སེམས་ཅན་འཛམ་བུ་ཞེས་བྱ་བ། འཛམ་
འཛམ་ཞེས་བྱ་བའི་སྐད་འདོན་ཏེ། འཛམ་གྱི་སྒྲ་སྐད་ནི། ཤིང་བུ་དེ་ལ་ཅི་འདོད་པ་
འབྱུང་བས། དེའི་ཟས་དང་བཅུད་ཟ་ཞིང་། འཛམ་ནི་འདོད་པ་ཕུན་སུམ་ཚོགས་པ་
ལ་ཟེར་བ་ཡིན། དེ་ལྟ་བུའི་གླིང་ལ་འཛམ་གླིང་ཞེས་བྱའོ། །དེ་གང་ན་གནས་ཞེས་པ།
མཚོ་མ་དྲོས་པ་སྟེ། རྣལ་དང་རང་གི་ཕ་རོལ་ན། །ཞེས་པ། རྣལ་ནི་གངས་ལ་རང་ནི་
རིའོ། །དེ་ལྟ་བུའི་རི་ནག་པོ་དགུ་ཡོད་ཅེས་ཟེར་རོ། །དགུ་གང་ཞེ་ན། མ་ལ་ཡ་ཡི་རི་
གཉིས། ཨན་ཏྲ་རང་གི་རི། བྱ་རྐང་རི། ཏ་ལའི་རི། འདུས་པའི་རི། ལྷག་པའི་རི། རྩེ་
རྒྱལ་རི། རྩེ་མང་རི་དང་དགུའོ། །གཞུང་ཁ་ཅིག་ན། རྣལ་གྱི་རི་ནག་པོ་བཞི་ལ། རང་
གི་རི་ནག་པོ་ལྔ་སྟེ། དགུ་ཡོད་ཀྱང་ཟེར་རོ། །འདི་ནི་རྣལ་ཞེས་པ། གངས་རྩེ་དགུ་པ་
དང་། རང་ཞེས་པ་རི་ནག་པོ་དགུའི་ཕོ་བྲང་༼ཕ་རོལ༽ན་ཞེས་བྱའོ། །ཤིམ་ཕོད་ནོམ་
པའི་ཚུར་རོལ་ན། །ཞེས་པ། རི་སྤོས་རི་ངད་ལྡན་ཞེས་བྱ་བ་དེ། རི་ནག་པོ་ནས་དང་
རའི་བར་དུ་དཔག་ཚད་ལྔ། སྤོས་རི་ནས་དང་རའི་བར་དུ་དཔག་ཚད་བཞིའི་བར་ན།
དང་ར་མ་དྲོས་མུར་ཟངས་གནས་ཞེས་པ། དང་ར་མ་དྲོས་ནི་མུར་ཟངས་ཀྱི་རྩེ་གནས་
སོ། །མ་དྲོས་པ་ནི་ཤིན་དུ་བསིལ་ལ་དྭངས་པར་གནས་སོ། །མུར་ཟངས་ཀྱི་ཕོ་བྲང་ཆེན་
པོ་ནི། ཕྱི་དང་ནང་གི་རྒྱ་མཚོ་ན་བཏགས་ཏེ། མུར་ཟངས་ཀྱི་ཝེར་རོ་ཆེན་པོ་བརྒྱད་
གནས་སོ། །དང་ར་མ་དྲོས་ཀླུ་མཚོ་ནི། མུར་ཟངས་ཀྱི་བློན་པོ་དང་། དད་དཔོན་དང་།
རིགས་བཞིའི་ཕོ་ཉ་རྣམས་གནས་ཏེ། འགྲོ་བ་ཀུན་ལ་ཕན་གནོད་བྱེད་པའོ། །དང་ར་
མ་དྲོས་ཀླུ་མཚོ་ལ། །ཆུ་ཞེང་དཔག་ཚད་བརྒྱ་རྩ་གཅིག །ཅེས་པ། ཆུར་དཔག་ཚད་ལྔ་



11
མཛོད་ལྷ་འགྲེལ་བཞུགས་སོ།།
བཅུ་གཅིག ཞེང་དུ་དཔག་ཚད་བཅུ་ཡོད་དོ། །ཆུ་བཞི་དེ་ནས་འབབ་པའོ། །ཞེས་པ།
དེ་ཡི་ཕྱོགས་བཞི་ན་རི། བཞི་གནས་པའི་ཁ་ནས་ཆུ་བཞི་འབབ་པ་ཡོད་དེ། ཅི་ལྟར་
འབབ་ཅེ་ན། ཤར་ཕྱོགས་སྟག་སྐྱ་བོའི་ཁ་ནས་ཆུ་འབབ་པ་དང་། ལྷོ་ཕྱོགས་ཀྱི་དོམ་
ནག་པོ་ལྟ་བུའི་ཁ་ནས་འབབ་པ་དང་། ནུབ་ཕྱོགས་ཀྱི་སྤྲུལ་སྔོན་པོ་ལྟ་བུའི་ཁ་ནས་ཆུ་
འབབ་པ་དང་། བྱང་ཕྱོགས་ཀྱི་རུས་སྦལ་ནག་པོའི་ཁ་ནས་འབབ་པའོ། །སེམས་ཅན་
གྱི་གནས་ལུགས་བསྟན་པའོ།།
ད་ནི་སེམས་ཅན་དམྱལ་བ་རྣམས་ཀྱི་ཚེ་ཚད་བསྟན་ཏེ། འདི་ནས་འོག་ཏུ་མར་
གཅལ་གྱི། །དཔག་ཚད་སྟོང་ཕྲག་ཉི་ཤུ་ན། །མནར་མེད་པ་ཡི་དུ་ཏི་གནས། །དེ་སྟེང་དུ་
ཏི་བདུན་པོ་དང་། །ལྷག་པའི་དུ་ཏི་བཅུ་དྲུག་གནས། །ཞེས་པ། འདི་ནས་ཅེས་པ། ས་
འདི་ནས་སོ། །མར་ཞེས་པ་ཀུན་གྱི་མ་ཐ་ནའོ། །དཔག་ཚད་ཡང་སྟོང་ཉི་ཤུ་སྟེ། ཉི་ཁྲི་ན་
མནར་མེད་པའི་དམྱལ་བ་སྟེ། དེ་དག་གི་ཁོང་པ་ན། དཔག་ཚད་བརྒྱད་ཁྲི་གྲུ་བཞི་
ལམ་པའོ། །དེ་ནས་གནས་པའི་སྡུག་བསྔལ་ནི། དེ་ལས་མནར་དུ་མེད་པ་ནི་མནར་
མེད་པའོ། །དེའི་སྟེང་ན་བདུན་གནས་པ་ནི། ཚ་བ་དང་། རབ་ཏུ་ཚ་བ་དང་། ངུ་འབོད་
དང་། རབ་ཏུ་ངུ་འབོད་ཆེན་པོ་དང་། བསྡུས་འཇོམས་དང་། ཐིག་ནག་དང་། ཡང་སོས་
ཞེས་བྱ་བ་དང་བདུན་ནོ། །དེ་ལ་དང་པོར་ཚ་བ་དང་། ཚ་བ་ཆེན་པོ་དང་། ཚ་བའི་
སྡུག་བསྔལ་ཆེ་བའི་མིང་སྟེ། རེག་བྱ་ཤིན་དུ་ཚ་བ་དང་། རབ་ཏུ་ཚ་བ་ལས་བཏགས་
པའོ། །དེའི་འོག་ཏུ་ངུ་བ་དང་། རབ་ཏུ་ངུ་ཞིང་འོ་དོད་འབོད་པ་སྟེ། སྡུག་བསྔལ་བའི་
སྐད་ལས་མཚན་དུ་བཏགས་པའོ། །དེའི་འོག་མ་བསྡུས་འཇོམས་དང་། ཐིག་ནག་སྟེ།
ཐིག་ནག་གི་འོག་༼མགོ༽ནས་རྟིང་པར་ཐིག་བརྡབ་༼གདབ༽ཅིང་། གཟོང་གིས་



i12
སངས་རྒྱས་གཡུང་དྲུང་བོན་གྱི་དཔེ་ཚོགས།
གཤོག་པའོ། །བསྡུས་འཇོམས་ནི་གོང་དུ་སྡུག་བསྔལ་བ་རྣམས་བཅོམ་སྟེ། དེ་བས་ཀྱང་
སྡུག་བསྔལ་བའོ། །ཐ་མ་ཡང་ཤི་ཡང་སོས་ཏེ། ལྕགས་ཀྱི་གཏུན་ཁུང་འབར་བར་ཡང་
ཤི་ཡང་སོས་མང་དུ་བྱེད་དེ། ཤི་སོས་ལས་མཚན་དུ་བཏགས་སོ། །དེ་དག་གི་ཕྱོགས་
བཞི་ན། མེ་མ་མུར་དང་རོ་མྱག་དང་། །སོ་ལམ་༼མལ༽ཐ་ཚན་ཆུ་བོ་གནས། །ཞེས་པ།
ཚ་བའི་དམྱལ་བ་བརྒྱད་པོ་དེ་དག་གི་ངོས་རེ་རེ་ན། ལྕགས་ཀྱི་མེ་མ་མུར་རྐེད་པ་ནུབ་
པ་ཡོད་དེ། མེ་འདི་ལས་བདུན་འགྱུར་གྱི་ཚ་བ་དཔག་ཚད་གཅིག་ཡོད་དེ། དེར་
སེམས་ཅན་གོང་གི་དམྱལ་དེར་འགྲོ་སྟེ། རྐང་པ་གང་བཞག་པ་ནི། ཤ་རུལ་ཏུལ་ཏུལ་
ཚིག་ལ། བཏེག་པ་ཙམ་གྱི་ལས་མ་དག་པས་འཚོའོ། །དེའི་གོང་ན་རོ་མྱག་གནས་ཏེ།
གོང་དུ་སྦྱོང་བ་དེ་དེར་ལྟུང་ནས། མི་རོ་མང་པོ་རུལ་བའི་འདམ་རྫབ་སྐྱེ་ངེས་པར་ལྟུང་
ངོ༌། །དེའི་ནང་ན་རོ་འབུ་དཀར་པོ་ལྕགས་ཀྱི་མཆེ་བ་ཅན་གྱིས། པགས་པ་ནས་ཤ་རུས་
ལ་ཐུག་ནས་སྙིང་ལ་ཐུག་ནས་ཟ་བར་བྱེད་དོ། །དེའི་ཁ་ཞེང་ལ་དཔག་ཚད་གཉིས་ཡོད་
དེ། དེའི་ཕྱི་རིམ་ན་ཙ་ཀྲའི་སོ་མལ་འབར་བ་ཡོད་དེ། དེ་ཡང་གོང་གི་དམྱལ་བ་དེ་དག་
དེར་ལྟུང་ངོ༌། །རལ་གྲི་བསྣོལ་མའི་སོ་མལ་གྱིས། ཤ་རུས་ཐམས་ཅད་དམྱལ་དམྱལ་
གཅོད་དོ། །དེ་ལ་དཔག་ཚད་གཉིས་ཡོད་དེ། དེའི་ཕྱི་རིམ་ན། ལྕགས་ཀྱི་བྱ་ཁྲ་ལྕགས་
ཀྱི་མཆུ་ཅན་གྱིས་ཤ་ཟ་རུས་འཐོག་སྙིང་ཡང་འབྱིན་པར་བྱེད་དོ། །དེ་དག་གི་ཕྱི་རིམ་
ན། ལྕགས་ཀྱི་སྤྱང་ཁུ་ལྕགས་ཀྱི་མཆེ་བ་ཅན་གྱིས་ཤ་ཟ་རུས་འཆའ་དུམ་བུར་གཅོད་
པ་ཡོད་དེ། དེའི་ཕྱི་རིམ་ན། ཟངས་ཀྱི་ཝ་མོ་དང་། ཟངས་ཀྱི་འཕར་བ་དག་གིས་ཀྱང་
ཤ་ཟ་ཁྲག་འཐུང་རྒྱུ་མ་འདྲེན་པར་ཡོད་དོ། །དེའི་ཕྱི་རིམ་ན། ཁྱི་དམར་ནག་གིས་ཤ་
ཡང་ཟ་ཁྲག་འཐུང་གློ་སྙིང་འབྱིན་པ་ཡོད་དོ། །དེ་དག་གི་འགྲམ་ན་ཤལ་མ་རིའི་སྡོང་



13
མཛོད་ལྷ་འགྲེལ་བཞུགས་སོ།།
པོ་བྱ་སྟེ། ལྕགས་ཀྱི་སྐས་ལམ་ནག་པོ་སོག་ལེའི་ཁ་ལྟ་བུ་ཡར་བསྣོལ་མར་བསྣོལ་བ་ལ།
ཡར་ལ་དཔག་ཚད་བརྒྱད་ཡོད་དེ། དེའི་ཁ་ནས་སྔོན་གྱི་མ་བྱས་པ་དང་། སྲིང་མོར་
བྱས་པ་ཡིས། གདུང་ཚིག་སྨེང་ཚིག་འདོན་ཞིང་གཡབ་མོས་འབོད་ཞིང་། ཡར་འཛེག་
ནས་ཤ་རུས་ཁམས་སུ་རྦད་རྦད་བཅད་ནས། རྩེ་མོར་ཕྱིན་ཙམ་ན་ཆུ་རྒྱུས་སྤར་གང་དུ་
འགྲོ མ་སྲིང་ཡུལ་ན་ཡང་མེད་དོ། །ཡང་རྩི་བ་དེ་བཞིན་དུ་གདུང་ནས་འབོད་དེ་
འབབ་པས། གོང་བཞིན་སོང་ནས་རུས་པ་སྤར་གང་དུ་འགྲོའོ། །ཤལ་མ་རིའི་སྡོང་པོ་
བྱའོ། །དེའི་ཕྱི་རིམ་ན་ཐ་ཚན་ཆུ་བོ་རབ་མེད་ཡོད་དེ། ཚ་བ་ཤིན་དུ་ཚ་བ་རབ་ཏུ་ཚ་བ།
རྐེད་པ་ནུབ་པ་དཔག་ཚད་བཅུ་དྲུག་ཡོད་དོ། །ཤ་རུས་ཤགས་ཀྱིས་ཕྱེ་བ་ཡོད་དེ། དེའི་
ཕྱི་རིམ་ན་སྐྱེས་པ་ལྕགས་དང་ཟངས་ཀྱི་མི། དབྱུག་པ་ཐོགས་པ་དང་། ཞགས་པ་དང་།
བེར་སྟོན་དང་། ཐོ་བ་དང་། རལ་གྲི་དང་། གཏུན་བུ་དང་། ལྕགས་ཀྱུ་དང་། གདུག་པའི་
མཚོན་ཆ་བསམ་དུ་མེད་པས། ཕྱིར་འཐོན་དུ་མི་སྟེར་བར། མཚོན་དུ་བརྡེག་ཅིང་སླར་
ནང་དུ་སྐྱུར་བར་བྱེད་དོ། །དེ་དག་གི་ནི་ཚ་བའི་དམྱལ་བ་བརྒྱད། ཕྱི་འཁོར་དང་བཅས་
པས་བསྲེག་པའོ། །དེ་དག་གི་གོང་ན་ཡང་། གྲང་བའི་དམྱལ་བ་བརྒྱད་ཡོད་ཅེས་པ།
སྡུག་བསྔལ་ཁ་མ་ཚང་པས་གྲང་བའི་དམྱལ་བའི་སྡུག་བསྔལ་ཡོད་དོ། །ཚ་བའི་དམྱལ་
བ་བརྒྱད་ཀྱི་ཐད་ཀ་ན་གནས་སོ། །དེ་ལ་ཅི་ལྟ་བུའི་ཞེ་ན། འདི་ལྟ་སྟེ། ཆུ་བུར་ཅན་དང་
ཆུ་བུར་རྡོལ་བ་ཅན་དང་། ཨ་ཆུ་ཟེར་བ། ཀྱི་ཧུད་ཟེར་བ་དང་། སོ་ཐམ་ཐམ་བྱེད་པ་
དང་། མེ་ཏོག་ལྟར་གས་པ་དང་། པད་མ་ལྟར་གྱེས་པ་ལྟ་བུ་དང་། པད་མ་ཆེ་ལྟར་གྱེས་པ་
ལྟར་བརྒྱད་ཡོད་དོ། །དེ་དག་གི་ནི་སྡུག་བསྔལ་གྱི་ལས་དང་མཐུན་པའི་མི་ཡིན་ནོ།
གྲང་དམྱལ་བ་སྡུག་བསྔལ་མཉམ། །ཞེས་པ། ཚ་བའི་རེག་ཚོར་སྡུག་བསྔལ་དང་། གྲོང་



i4
སངས་རྒྱས་གཡུང་དྲུང་བོན་གྱི་དཔེ་ཚོགས།
བའི་རེག་ཚོར་མཉམ་པ་སྟེ། ཅི་ལྟར་ཞེ་ན། གོང་དུ་ཚ་བའི་རེག་ཚོར་བའི་དུས་སུ།
གྲང་བའི་རེག་པ་ཞིག་ཁ་ཡང་སེམས་དེའི་དུས་སུ། གྲང་བའི་རེག་པའི་སྡུག་བསྔལ་
བརྒྱད་པོར་སྐྱེ་སྟེ་ ཡར་དྲངས་པའི་རེག་ཚོར་བའི་སྡུག་བསྔལ་བའི་དུས་སུ། དྲོ་བའི་
རེག་པ་ཞིག་ཀ་ཨང་སེམས་པའི་ཚེ། ཡང་ཚ་བའི་རེག་པ་ལས་ཀྱི་སྐྱེའོ། །དེས་ན་དེ་
གཉིས་ཚ་གྲང་སྡུག་བསྔལ་མཉམ་མོ། །སེམས་ཅན་དམྱལ་བ་དག་གི་ཆེ་ཆུང་འདི་དག་
གི་སྡུག་བསྔལ་བར་བྱེད་པ་འདི། དང་པོ་གང་ནས་བྱུང་ནས། བར་དུ་སྡུག་བསྔལ་བར་
བྱེད་པ་འདི། ཐ་མ་གང་དུ་འགྲོ་ཞེས་པ། དེ་ནི་འདི་ལྟ་སྟེ། དང་པོ་བྱེད་པས་བྱས་པའི་
སྲིད་པ་བཞེད་ཀྱི། ཡབ་མུན་པ་ནག་པོ་དེས། སྡིག་པའི་ཁ་འཛིན་པས། ཁོ་རང་དེའི་
བདག་ཉིད་ཡིན་པས་ཁོ་ལ་སྡུག་བསྔལ་བ་མེད་དེ། དཔེར་ན་རྨ་བྱས་དུག་ཟ་བ་བཞིན་
ནོ། །ཟེར་རོ། །རྒྱུ་མཐུན་ལས་ཀྱི་སྲིད་པའི་དབང་དུ་བྱས་ནས། དེ་དག་རང་རང་གི་
ལན་ཆགས་འདེད་པའི་སེམས་ཅན་ཡིན་ཏེ། དེ་ལས་ཀྱི་སྐྱེས་པ་ཡིན་པས་དེ་ལ་
གནོད་སེམས་མེད་དེ། དཔེར་ན་ཆུ་བྱ་དག་དང་། ཆུ་སྲིན་དག་གཞན་ལ་འཚེ་བ་
བཞིན་ནོ། །རང་འབྱུང་ཡེ་སྲིད་ཀྱི་སྲིད་པ་བཞེད་ཀྱི་གང་དམྱལ་བ་དེ་དག་ཀུན་རང་
སེམས་འཁྲུལ་ནས་དེ་ལྟར་སྣང་དུ་ཟད་ཀྱི་དེ་དག་ནི་སེམས་ཅན་མེད་དེ། རང་རང་གི་
ལས་ཀྱིས། དཔེར་ན་མིས་ཆུར་མཐོང་བ་དང་། ཡི་དྭགས་རྣམས་ཀྱིས་རྣག་ཏུ་མཐོང་པ་
ལ་སོགས་པ་བཞིན་ནོ། །ཞེས་ཟེར་རོ། །ཉི་ཚེ་བ་དང་ཉི་འཁོར་གཞན། །ཞེས་པ། ཉི་ཚེ་
བ་ནི་ཤིན་དུ་སྦྱང་ཡུན་རིང་པ་སྟེ། རི་རབ་ཀྱི་འོག་ཏུ་བརྫིས་ནས་གནས་པ་སྟེ། ཐར་
དུས་ཙམ་མེད་དོ། །ཉི་འཁོར་གཞན་ནི། ཚ་བ་ནི་གྲང་བར་འཁོར་བའམ། གྲང་བ་ནས་
ཚ་བ་འཁོར་བ་ལྟ་བུ་ཡིན། ཡང་ན་འཇིག་རྟེན་གཞན་གྱི་དམྱལ་བ་འདིར་འཁོར་



115
མཛོད་ལྷ་འགྲེལ་བཞུགས་སོ།།
བའམ། འདིའི་དམྱལ་བ་གཞན་དུ་འཁོར་བ་ཞེས་བྱའོ། །དེ་ཡན་ཆད་དམྱལ་བའི་ཚད་
བསྟན་པའོ། །དམྱལ་བ་དེ་དག་གོང་ན་ཡང་། །སྒྲིབ་པ་ཅན་གྱི་སྲིང་རྒྱུད་གནས། །ཞེས་
པ། དམྱལ་ཁམས་བཅུ་དྲུག་པོ་དེ་དག་གི་གོང་ནས་ཡང་། སྒྲིབ་པ་ཆེན་པོའི་ཡི་དྭགས་
ཞེས་བྱ་བ་ཡོད་དེ། རང་གི་ལས་མ་དག་པའི་དབང་གིས། ཁ་ཟས་ལ་མེ་མ་མུར་དུ་
མཐོང་པ་དང་། སྐོམ་པ་རྣག་ཁྲག་དང་། བམ་རྣག་སྐྱུག་ཏུ་མཐོང་བ་དང་། དེ་དག་ཀྱང་
སྐྱེས་པ་མཚོན་ཐོགས་མང་པོས་བསྲུང་བར་མཐོང་བ་དང་། ཟས་སྐོམ་བྱ་བའི་སྒྲ་ཐོས་
པ་ཙམ་གྱིས། ཁ་དང་ངོ་གཉིས་ལ་རེ་རེ་འདོད་པ་དང་། རྣག་ཁྲག་ལ་སོགས་ངན་སྐྱུག་
དང་། དེ་དག་ཁར་སོང་པ་ཙམ་གྱིས་ཁ་ན་མེ་འབར་བ་དང་། ཁོང་ན་ཚ་བ་འཁྲུལ་པ་
ཡོད་དོ། །དེ་དག་དེའི་གོང་ན་ཡང་། །སྒྲིབ་པ་ཅན་གྱི་སྒྲིབ་པ་ཅན། །ཞེས་པ། ཟས་སྐོམ་
དག་མཐོང་པ་ནི། བཟའ་བའི་སྐོམ་པ་ཆུང་སྟེ། ཁ་ཆུང་དེ་ནི་ཁབ་མིག་ཙམ་དུ་མི་ཐར།
བག་འགག་༼འགའ༽ཐར་ཡང་སྐེ་གཞུ་རྒྱུད་ཙམ་ནས་མི་ཐར། བག་འགག་
༼འགའ༽ཐར་ཡང་ལུས་རི་རབ་ཙམ་ལ། ལྟོ་བ་བྱང་འབྲོག་ཙམ་མི་ཁེངས། བརྒྱ་ལ་
ཁེངས་ན་རྐང་ལག་འཇག་མ་ཙམ་གྱིས་མི་ཐེག་ནས་ཤིན་དུ་སྡུག་བསྔལ་སེམས་ཅན་
ཡོད་དེ། དེའི་གོང་ན་ཕྱི་ཡི་ཡི་དྭགས་སྒྲིབ་པ་ཅན་ཞེས་བྱ་བ་ནི། ཕྱིའི་ཡི་དྭགས་ནི་
སྒྲིབ་པ་ཅན་ཡིན་ལ། ནང་གི་ཡི་དྭགས་རྣམས་ནི་སེར་སྣ་ཅན་ཞེས་བྱའོ། །ལ་ཟས་དང་
སྐོམ་ལ་ཡིད་བཏགས་པའི་ཡི་དྭགས། ཞེས་བྱའོ། །དེ་དག་དེ་ཡི་གོང་ན་ཡང་། །ཏི་དུད་
དུད་འགྲོ་མུར་ཟངས་གནས། །ཞེས་པ། དུད་འགྲོའི་རིགས་ཐམས་ཅད་ཕྱིའི་རྒྱ་མཚོ་
ཆེན་པོའི་གླིང་། བར་གྱི་མུན་པ་ལ་གནས་ཏེ། དབང་པོ་སྐྱེ་བའི་སྐར་ཁུང་མ་དོད་པ་ནི།
མཚོ་ལ་སྦྲང་ཆར་འབབ་པ་བཞིན་དུ་རྒྱུ་སྟེ། ཤིན་དུ་འཐོམ་པའི་སྡུག་བསྔལ་ཞིང་།



16
སངས་རྒྱས་གཡུང་དྲུང་བོན་གྱི་དཔེ་ཚོགས།
རབ་ཏུ་ཉིང་ལ་ཉིང་ཤ་ཟ་ཞིང་ཁྲག་འཇིབ་པར་གནས་སོ། །དེ་དག་གི་ཞ་ལག་མི་དང་ལྷའི་
ཡུལ་ན་ཡང་གནས་པ་རྣམས་ནི། དུད་འགྲོ་ཞེས་བྱ་སྟེ། བསོད་ནམས་ཆེ་ཞེས་བྱའོ། །བྱོལ་
སོང་ཡང་བར་གྱི་རྒྱ་མཚོ་ལ་རི་བདུན་དང་། རི་རབ་ཀྱི་བང་རིམ་ལ་གནས་པ་དང་།
གླིང་ཆུང་བཟང་པོ་ལ་གནས་པ་དང་། མཚེའུ་ལ་གནས་པ་ཀུན་ནོ། །མུར་ཟངས་ཞེས་
བྱ་སྟེ་ཀླུ་ཡི་རིགས་སོ། །ཀླུ་རྣམས་ནི་ལོངས་སྤྱོད་རབ་ཏུ་ཆེ་ཞིང་། ཚེ་རིང་ལ་ནུས་པ་ཆེ་
བ་ཡིན། མི་དང་ལྷ་ཁ་ཅིག་བསོད་ནམས་ཆེ་བ་ཡིན་ན་བྱོལ་སོང་། ཞེས་ཅིའི་ཕྱིར་ཞེ་
ན། གཏི་མུག་ཆེ་བའི་བྱོལ་སོང་སྟེ། མདོ་ལས། ཀླུ་ནི་བསོད་ནམས་ཆེ་བའི་བྱོལ་སོང་
ཡིན། དཔེར་ན་གངས་རི་ཆེན་པོ་ཡང་དམའ་དམའ་འདྲ་ཡང་མཐོ་བ་ཡིན། མཚོ་དང་
མཚེའུ་གནས་པ་ཀུན་མཐོན་པོ་འདྲ་ཡང་དམའ་བ་ཡིན། ཞེས་འབྱུང་བ་ལྟར། ཀླུ་ཡང་
བསོད་ནམས་ཆེ་ཡང་བྱོལ་སོང་དུད་འགྲོ་ཡིན། ཞེས་སོ། །ཡང་ལས་རྒྱུ་འབྲས་བསྟན་
པའི་མདོ་ལས་ཀྱང་། ཀླུ་རྣམས་སྐྱེས་ནས་ནམ་ཞིག་འཆི་ཁའི་བར། དགེ་བའི་བསོད་
ནམས་མེད་པའི་སེམས་ལ་གཏི་མུག་འཆང་། དེ་ཕྱིར་ཀླུ་རྣམས་གཏི་མུག་དུད་འགྲོ་ཡིན།
ཞེས་པའི་ཕྱིར་རོ། །སེམས་ཅན་དག་སྔོན་ལས་བྱས་པས་ལས་ཅི་ལྟ་བུ་ལས་གྲུབ་པ་ནི། ལས་
རྒྱུ་འབྲས་བསྟན་པའི་མདོ་ལས། ཚ་བའི་དམྱལ་བ་ཆེན་པོ་བརྒྱད། །ཞེ་སྡང་ལས་ཀྱིས་
མཚམས་མེད་སྨིན། །གྲང་བའི་དམྱལ་བ་ཆེན་པོ་བརྒྱད། །འདོད་ཆགས་ལས་ཀྱིས་
མཚམས་མེད་སྨིན། །ཉི་ཚེ་བ་དང་ཉི་འཁོར་བ། །ཞེ་སྡང་མེ་དང་ཉེ་བར་སྨིན། །དྲི་མའི་
དུག་ཟས་བྱིན་པ་སྨིན། །བཀའ་ལ་མ་མོས་བསྐུར་པ་བཏབ། །རྨུགས་པ་བྱོལ་སོང་གནས་
སུ་སྨིན། །ཚུལ་ཉམས་ཁྲིམས་ཤོར་དམ་འདས་པ། །མུར་ཟངས་ཀླུ་ཡི་གནས་སུ་སྨིན། །ཞེས་
བྱ་བ་ལ་སོགས་གསུངས་པ་བཞིན་ནོ། །གླིང་བཞི་ན་ནི་མི་གནས་ཏེ། ད་མཐོ་རིས་མི་



117
མཛོད་ལྷ་འགྲེལ་བཞུགས་སོ།།
ལ་སོགས་པ་གླིང་བཞི་རི་རབ་དང་བཅས་པའི་གནས་ལུགས་བསྟན་ཏེ། ཤར་གྱི་ལུས་
འཕགས་པོ་ལ་སོགས་པའི། གླིང་ཆེན་དག་ནི་བཞི་པོ་ལ། དེ་ན་མི་ཡི་རྣམ་པ་གནས།
དགེ་བཅུ་སྤྱད་པས་འགྲུབ་པའོ། །ཚུལ་ཁྲིམས་མ་ཉམས་ཆོ་རིས་བཙུན། བཟོད་པ་སྒོམ་
པས་གཟུགས་བཟང་། དགེ་བསམ་མང་པས་མི་ཞེས་བྱ། གླིང་ཆུང་དག་ན་ཅིའམ་ཅི་ཞེས་
པ་ནི། ཁ་ཅིག་ན་མི་གནས་ཏེ། ཁ་ཅིག་ན་ཅིའམ་ཅི་ཕལ་ཆེན་གནས་ཞེས་བྱའོ། །མི་ལ་
ཡིན་གནས་པ་གང་ཡིན་ཞེ་ན། རྐོ་རིང་དག་གི་གླིང་ཆུང་ན། རྔ་མོང་མགོ་ཅན་ཤིང་ལ་ཟ།
ཞེས་བྱ་སྟེ། མི་ཡི་ལུས་ལ་རྔ་མོང་མགོ་ཅན་གནས་ཏེ། ཟས་སུ་ཤིང་ཐོག་ཟ་བའོ། །དེའི་མིང་
ནི་མིའམ་ཅི་ཞེས་བྱ་སྟེ་ཡི་དྭགས་རིགས་སུ་གཏོགས་པའོ། །རྐོ་ཐུང་དག་གི་གླིང་ཆུང་
ན། སྒྱུ་མ་མཁན་དང་བགེགས་ཀྱི་ཚོགས། ཞེས་བྱ་སྟེ། སྒྱུ་མ་མཁན་དང་འདྲ་བར་ལས་
སྤྲུལ་ནུས་པས་ན། སྒྱུ་མ་མཁན་ཞེས་བྱའོ། །དེ་ཡང་འཇིག་རྟེན་ཀུན་ཏུ་རྒྱུག་པས་ན་ཡི་
དྭགས་སོ། །གྱག་ཏི་དག་གི་གླིང་ཆུང་ན། །མི་ལུས་མིག་གསུམ་ར་མགོ་རྩི་ཐོག་ཟ། །ཞེས་
པ་ནི། ཕོར་སྐྱེས་པའི་མི་ལུས་ར་མགོ་ཅན་ལ། མོར་སྐྱེས་པ་ནི་མི་ལུས་མིག་གསུམ་པ་
ཅན་གནས་སོ། །དེ་ཡང་ཟས་སུ་ཤིང་ཐོག་ཟ་སྟེ། མི་མ་ཡིན་ནོ། །གྱོག་ཏི་ཟུང་གི་གླིང་
ཆུང་ན། །སྦལ་དང་མི་རུ་བརྫུས་ཤིང་སྤྱོད། །ཅེས་པ། གཞི་མི་ལུས་སུ་འདུག་ཀྱང་། རེ་
འགའ་སྦལ་ནག་ཏུ་བརྫུས། རེ་འགའ་མིར་བརྫུས་ལ་གནས་ཏེ། ཟས་སུ་ཤ་ཁྲག་ཟ་སྟེ།
གནོད་སྦྱིན་གྱི་རིགས་སོ། །མར་ཞི་དག་གི་གླིང་ཆུང་ན། །གླང་པོའི་མགོ་ཅན་མཐུ་
སྟོབས་ཆེ། །ཞེས་པ། མི་ཡི་ལུས་པོ་ལ་གླང་པོའི་མགོ་ཅན་ཤིན་དུ་དྲག་སྟོབས་ཆེ་བ་སྟེ།
རླུང་ལྷའི་བུ་ཞེས་བྱ་བ་གྲགས་སོ། །ཏིང་ཞི་དག་གི་གླིང་ཆུང་ན། །ཁ་ལ་རགྷ་སྲིན་པོའི་
ཚོགས། །ཞེས་པ། ཁ་ལ་རག་ཆེ་བ་སྲིན་པོའི་མགོ་ཅན། ནམ་མཁའ་ལ་འགྲོ་བའི་



lis
སངས་རྒྱས་གཡུང་དྲུང་བོན་གྱི་དཔེ་ཚོགས།
སྟོབས་ཆེན། ཟངས་གླིང་ཞེས་བྱ་བར་གྲགས་པ་སྟེ། མདོག་དམར་ལ་རོ་རྩ་བ་མོ་གནས་
སོ། །ཁ་སློན་དག་གི་གླིང་ཆུང་ན། །སྤྲེའུ་མགོ་ཅན་གཡོ་སྒྱུ་ཆེ། །མིའི་ལུས་སྤྲེའུ་མགོ་བོ་ཅན།
གཡོ་སྒྱུ་དང་འགྱུར་ལྡོག་ཆེ་བར་གནས་སོ། །གནོད་སྦྱིན་གྱི་རིགས་སོ། །སྤྲེའུ་རྒྱུ་དག་གི་
གླིང་ཆུང་ན། །བྱི་སྦ་དབྱར་སྐྱེ་སྟོན་ན་འཆི། །ཞེས་པ། བྱི་སྦ་ནི་ལུས་ལ་བོན་དང་བདའ་
ལ་ཤེད་མ་བྱེད་པའོ། །སྐྱེས་མ་ཐག་ཏུ་བློ་རྫོགས་པའོ། །དེ་ཡང་དབྱར་༼སྟོན༽ན་ཤི་བ་
ལྟར་ཉལ་ལ། སྟོན་༼དབྱར༽ན་སོས་པ་ལྟར་ལྡང་ངོ་། །ཚོགས་ལྔའི་རྣམ་ཤེས་བཀག་པ་
སྟེ། གཟུགས་ཆུང་མི་ཕོ་ལགས་ཁ་ཐུང་གི་རྒྱལ་ཁམས་ཞེས་བྱ་སྟེ། ལུས་ཀྱང་ཁྲུ་ཕྱེད་
དང་བཞི་པ། ཡིད་ཀྱི་བསམ་པས་རྒྱུ་བར་བྱེད་པའོ། །དེ་ལས་ཚིག་བདུན་ཡར་འཕགས་
ན། མཁའ་ལྡིང་སྟེ་དྲི་ཟའི་ཚོགས་ཞེས་པ། ཁྲུ་གང་ལས་ཁུ་ཚུར་བཅང་པ་ནི་ཆག་གང་
སྟེ། དེ་ཞེས་བྱ་བ་ནི། ས་གཞི་ལས་ཞེས་བྱ་སྟེ། གླིང་ལ་སོགས་པའི་ས་གཞི་ལས་སོ། །ནམ་
མཁའ་ལ་རྒྱུ་བའི་དྲི་ཟ་སྟེ། ཟས་སུ་དྲི་ཟ། གོས་སུ་སྐྲ་གོན། ལོངས་སྤྱོད་མ་ངེས་ཀུན་ལ་
སྤྱོད་པའོ། །དེ་ལྟ་བུའི་སེམས་ཅན་དེ་དག་ནི། འཇིག་རྟེན་ཀུན་ཏུ་རྒྱུ་བའི་ཡི་དྭགས་
ཞེས་བྱའོ།།
ད་ནི་དོན་བཞི་པ་ཉི་ཟླའི་ཚད་དང་མཚན་ཉིད་བསྟན་ཏེ། ཉི་ཟླ་རི་རྒྱལ་ཕྱེད་
ནས་འཆར་ཞེས་པ། རི་རབ་ཀྱི་ཕྱེད་ནི་བང་རིམ་དང་པོ་ལ་གཉའ་ཤིང་འཛིན་པར་ཏེ། ཕྱེད་
མ་དེའི་བར་སྣང་ལ་ཉི་ཟླ་འཆར་རོ། །འོ་ན་གཟའ་སྐར་ནི་གང་ནས་ཅི་ལྟར་ཞེ་ན། ཉི་ཟླ་
དང་གཟའ་སྐར་ནི་རྒྱུ་ས་འདྲ་བ་སྟེ། གཞན་མ་དག་ནི་མ་ངེས་སོ། །ཞེས་པ། ཉི་ཟླ་གཟའ་
སྐར་མཐུན་པར་བྱེད་ནས་འཆར་ལ། གཞན་མ་དག་ནི་མ་ངེས་ཏེ། གནམ་ཕུ་རུང་དང་།
ཏིང་མུ་ལེ་ནི། །རི་རབ་ཀྱི་རྩེ་ནས་རྒྱུ་བ་ཡིན་ནོ། །དེའི་ཕྱིར་ན་མ་ངེས་སོ། །ཚད་ཅི་ཙམ་ཞེ་



མཛོད་ལྷ་འགྲེལ་བཞུགས་སོ།།
ii
ན། དཔག་ཚད་དེ་ནི་ལྔ་བཅུ་དང་། །ལྔ་བཅུ་གཅིག་ཏུ་བཅས་པ་ཡིན། །ཞེས་པ། ཉི་
ཟླའི་མཐའ་སྐོར་ལ་དཔག་ཚད་ལྔ་བཅུ་གཅིག་གོ །ཐད་ཀར་སུམ་ཆའོ། །ཟླ་བ་ལྔ་བཅུ་ཐམ་
པ་སྟེ། ཐད་ཀར་སུམ་ཆ་གོང་དང་མཐུན། གཞུང་ལ་ལ་ནས། ཉི་ཟླ་གཉིས་འགྲོ་དོན་བྱེད་ལ་
ཡང་འདྲ་སྟེ། རྒྱ་ཅི་ཙམ་པ་ཞིག་ཐུགས་སུ་༼མཐུག༽ཡངས་དོག་ཟེར་རོ། །འདིར་ཉི་མ་ལ་
དཔག་ཚད་ཕྱེད་དང་དྲུག་དང་། བཅོ་བརྒྱད་ཆ་གཅིག་རྔམས་སུ་སྟེ། སྲིད་པ་དབྱེ་ཤག་
གི་མདོ་དང་མཐུན་ནོ། །ཟླ་བ་ལ་དེའི་ཚུལ་ལོ། །ཝེག་ཞི་རྒྱང་གྲགས་གསུམ་དང་ནི། །གཉིས་
དང་གཅིག་དང་བཞི་ཆའོ། །ཞེས་པ། སྐར་མ་ཆེ་བ་ལ་རྒྱང་གྲགས་གསུམ་དང་། གཉིས་
དང་གཅིག་དང་ཕྱེད་དང་བཞི་ནི་ཆེ་ཆུང་རིམ་པའི་ཚད་དོ། །གཟའ་རྣམས་ནི་རྒྱང་
གྲགས་བཞིའམ་སྟེ། གཞུང་དུ་ནི་མ་སྨོས་སོ། །དེ་ལྟར་དེ་དག་གནས་ན་ནས་འཆར་བ་
ནི། དེ་དག་ལས་ནི། ཉི་མ་ཅི་ལྟར་ཞེ་ན། ཉི་མ་ཕྱེད་དང་ནམ་ཕྱེད་དང་། འཆར་དང་
ནུབ་པའི་དུས་ན་ནས་འཆར་བ་ནི། དེ་དག་ལས་ལམ་ཉི་མ་ཇི་ལྟར་ཞེ་ན། ཉིན་ཕྱེད་
དང་ནམ་ཕྱེད་དང་། །འཆར་དང་ནུབ་པའི་དུས་ན་གཅིག །ཅེས་པ། འདི་ལྟ་སྟེ།
འཛམ་བུ་གླིང་ནི་ཉི་མ་ཕྱེད་ན། སྒྲ་མི་སྙན་ནམ་ཕྱེད་དོ། །ལུས་འཕགས་པོ་ན་ཉི་མ་
ནུབ་ན། བན་གླང་སྤྱོད་ན་ཉི་མ་ཤར་རོ། །དེ་བཞིན་དེ་ལྟར་དུས་དང་ཡུན་མཉམ་པ་
ཡིན་ནོ། །འོ་ན་ནམ་དང་ཉི་མ་རིང་ཐུང་ཡོད་པ་སྟེ། ཅི་ལྟ་བུ་ཞེ་ན། སྟོན་དང་དཔྱིད་ཀྱི་
ར་བ་ཡི། །ཚེས་ནི་དགུ་དགུ་དུས་བཟུང་སྟེ། །ཉིན་མཚན་རིང་ཐུང་ཟློག་༼ལྡོག༽པར་
འགྱུར། །ཞེས་པ་འདི་ལྟ་སྟེ། ནམ་དང་ཉི་མའི་རིང་ཐུང་ཡོད་པ་སྟེ། གླིང་གསུམ་པོ་ནི་
ཉིན་མཚན་རིང་ཐུང་མེད་དེ། ཉིན་མཚན་མེད་པ། འཛམ་བུའི་གླིང་ན་རིང་ཐུང་ཡོད་
དོ། །འོ་ན་གླིང་གསུམ་ན་མེད་པར། འཛམ་བུ་གླིང་ན་ཡོད་པ་ཅི་ལྟ་བུ་ཞེ་ན། ཉི་མ་ལྷོ་



120
སངས་རྒྱས་གཡུང་དྲུང་བོན་གྱི་དཔེ་ཚོགས།
བྱང་འགྲོ་བ་ལ། །རིང་དང་ཐུང་དུ་འགྲོས་བསྣོལ་ཡིན། །ཞེས་པ། ལོ་གཅིག་ཟླ་བ་དྲུག་
ཉི་མ་ལྷོར་འགྲོ་སྟེ། དེའི་ཚེ་གླིང་སོག་ཀ་ན་ཡར་འཆར་ཏེ། ཉི་མ་ཐུང་ངོ་། །གྱེས་པས། ཟླ་
དྲུག་བྱང་དུ་འགྲོ་སྟེ། དེའི་ཚེ་སོག་པའི་ཡུ་བ་བསྐོར་ཏེ་ཉི་མ་རིང་ངོ༌། །རྩ་རྒྱུ་བས། གླིང་
གསུམ་ན་རིང་ཐུང་མེད་དོ། །དེ་ཅི་ལྟ་བུ་ཞེ་ན། གླིང་གི་དབྱིབས་མཉམ་པས་ནོར་བ་མེད་
དོ། །དེ་ཡང་ལུས་འཕགས་པོ་ལ་ནི་གླིང་གི་དབྱིབས་ཀྱི་རིང་ཐུང་བག་གཅིག་ཡོད་པར་
བཤད་དོ། །རིང་ཐུང་གི་དུས་ཅི་ཙམ་ཞེ་ན། དབྱར་དང་དགུན་གྱི་ཐ་ཆུང་གི །ཉི་ཤུ་
གཉིས་ལ་ལྡོག་པར་འགྱུར། །ཞེས་པ། ནམ་ཉི་མ་ལྡོག་པའི་དུས་སུ་ནི། དབྱར་རྒུན་
༼དགུན༽གྱི་ཐ་ཆུང་གཉིས་ཡིན་ནོ། །དེ་ལྟ་བས་ན་དགུན་གྱི་ཉི་མ་ལྡོག་ནས་ལོ་འཕོ་
ཞེས་བྱ་བ་ཡིན་ནོ། །འོ་ན་རིང་བ་དང་ཐུང་བ་ལ་འགྱུར་ཚད་ཅི་ཙམ་ཞེ་ན། ཉིན་མཚན་
བར་ནི་ཐང་རེས་འགྱུར་ཞེས་བྱ་སྟེ། ཉིན་མཚན་གཉིས་ཐང་རེས་སྐྱེ་འབྲི་བྱེད་དེ། ཉིན་
རེ་སྐྱེ་བ་ཡང་ཐང་རེས་སྐྱེ་ལ། མཚན་རེ་སྐྱེ་བ་ཡང་ཐང་རེ་སྐྱེའོ། །ཉི་མ་ལྡོག་པ་གང་
ནས་ལྡོག་ཅེ་ན། དབྱར་གྱི་སླུངས་སུ་ཆུད་པ་ནི། །ཀུ་བྱི་མང་ཀེས་ཀུ་ཧྲང་འཚོ། །ཞེས་པ།
ཀུ་ནི་སྐར་མའི་ལྷ་ཀུ་བྱི་མང་ཀེའོ། །ས་ལ་ཀུ་ཧྲང་འཚོ་བའི་ཐད་ཀའི་དུས་སུ་ལྡོག་གོ །དགུན་
གྱི་སླུངས་སུ་ཆུད་པས་ནི། །གེ་ཕག་ཡོར་ལྡེ་ཙེ་ཟེ་འཚོ། །ཞེས་པ། གེ་ཕག་ནི་སྐར་མ་
ཕག་སྟེ། ས་བདག་དབྱུག་པ་ཆེན་པོའི་བུ་གནམ་དུ་སྤར་བས། གཟའ་བདུད་ཕག་པོ་
ཡོར་ལྡེ་རལ་པ་ཅན་ནོ། །ས་ལ་ཙེ་ཟེར་འཚོ་བའི་ཐད་ཀའི་དུས་སུ་ལྡོག་གོ །འོ་ན་འགྲོ་
བའི་གནས་གཅིག་ན། ཟླ་བ་ཆུང་དུ་འགྲོ་བ་ཅི་ལས་འགྱུར་ཞེ་ན། ཟླ་བ་ཉ་དང་ཚེས་
སྟོང་ལ། །ཐང་དང་ཡུད་ཀྱི་འགྲོས་བསྣོལ་ཏེ། །ཉི་དང་ཉེ་བས་མདོག་ཤོར་ཡིན། །ཞེས་པ།
དེ་ལ་ཐང་དང་ཡུད་ཀྱི་རྒྱུ་གཞི་སྐད་ཅིག་སྟེ། ཐང་གིས་འགྲོ་བ་ནི་ཉི་མའོ། །ཡུད་ཀྱིས་



མཛོད་ལྷ་འགྲེལ་བཞུགས་སོ།།
2
འགྲོ་བ་ལ་ཟླ་བ་སྟེ། རླུང་གསུམ་གྱིས་དུས་གཅིག་ཏུ་བསྐོར་བ་ལས། ཉི་མ་བུལ་ཟླ་བ་
མགྱོགས་པ་ཅི་ལྟ་བུ་ཞེ་ན། ཟླ་བ་རྒྱ་ཆུང་ལ་འཇུ་བའི་མགྱོགས་པའོ། །དེ་ཡང་པས་སོ།
ཉི་ཟླ་ཅི་ལས་གྲུབ་ན། ཉི་མ་མེ་ཤེལ་ལས་གྲུབ་སྟེ་གཤང་འདྲ་། ཟླ་བ་ཆུ་ཤེལ་ལས་གྲུབ་
སྟེ་རྔ་འདྲ། དེ་བས་ན་ཉི་མ་དྲོ་ལ་འཇམ་སྟེ་མིག་ལ་གནོད་པའོ། ཟླ་བ་ཆུ་ཤེལ་ལས་
གྲུབ་སྟེ་གྲང་ལ་བསིལ་བས་མི་གནོད་དོ། །ཅིའི་ཕྱིར་ཉི་མ་ཞེ་ན། དེ་ལྷའི་བུ་མོ་ཉི་མ་
གནས་པའི་གནས་གཞལ་ཡས་ཁང་ཡིན་པས་ཉི་མའོ། །ཟླ་བ་ཅིའི་ཕྱིར་ཞེ་ན། དེ་ནི་
ལྷའི་བུ་ཕོ་ཟླ་བ་བྱ་བ་གནས་པའི་གཞལ་ཡས་ཁང་ཡིན་པས་ཟླ་བའོ། །གཞུང་ཁ་ཅིག་
ནས་སྣང་བ་འོད་ལྡན་འཇིག་རྟེན་གྱི་ཁམས་སུ་ཐུགས་རྗེས་མུན་པ་སེལ་བའི་ཕྱིར། ཡེ་
ཤེས་ཀྱི་སྒྲོན་མར་བཞག་པ་ཡིན་ཟེར་རོ། །ཟླ་བ་ཡང་མུན་པ་ཟེར་ལྡན་གྱི། ཉི་མ་ཟླ་
བའི་ཟུང་དུ་བརྡེབ་པའི་ཕྱིར། ཟླ་བ་ཞེས་ཀྱང་བྱ་ལ། མཚན་མོའི་མུན་པ་སེལ་བར་བྱ་
བའི་ཕྱིར། ཐུགས་རྗེ་བསིལ་ལ་དྭངས་པ་བཞག་པ་ཡིན་ནོ། །ཡང་ཟེར་རོ། །གཞུང་ཁ་
ཅིག་ནས་སངས་རྒྱས་ཀུན་ཏུ་་བཟང་པོ་ཡབ་ཡུམ་གྱི། ཐུགས་རྗེས་འགྲོ་དྲུག་དྲང་བའི་
ཕྱིར། ཡབ་ཀྱི་ཐུགས་རྗེས་ཡེ་ཤེས་ཟླ་བ་ལྟ་བུ་འཆར་བའི་ཕྱིར། ཐུགས་རྗེའི་ཁྱད་པར་
གྱི་དཔེ་རུ་ཡང་བསྟན་པ་ཡིན། ཉི་མ་ཡང་སངས་རྒྱས་ཀུན་ཏུ་བཟང་པོ་ཡིས། ཐུགས་
རྗེས་དབྱིངས་མ་གཡོས་པའི་ངང་གི་འགྲོ་བ་དྲང་བའི་ཕྱིར། ཡུམ་གྱི་ཐུགས་རྗེ་
དབྱིངས་ཉི་མ་ལྟར་འཆར་བའི་ཕྱིར། ཐུགས་རྗེ་ཁྱད་པར་གྱི་དཔེ་རུ་བསྟན་པ་ཡང་
ཡིན་ནོ་ཟེར་རོ། །གཞུང་ཁ་ཅིག་ནས། སྟོན་པ་གཤེན་རབ་མི་བོས། ཕྱི་ཁམས་གསུམ་
འཁོར་བའི་སེམས་ཅན། འཇིག་རྟེན་གྱི་མུན་པ་ལས་ཐར་པར་བྱ་བ་དང་། ནང་སྟོན་
པའི་ཐབས་དང་ཤེས་རབ་ཉི་ཟླ་ལྟ་བུ་ཟུང་དུ་འབྲེལ་བས། ཕུང་པོ་ཁམས་སྐྱེ་མཆེད་ལྷ་



122
སངས་རྒྱས་གཡུང་དྲུང་བོན་གྱི་དཔེ་ཚོགས།
དང་ལྷ་མོ་གསལ་བར་བྱ་བའི་ཕྱིར་ཉི་ཟླ་བཞག་པ་ཡིན་ཡང་ཟེར་རོ། །གཞུང་ལ་ལ་
ནས། སྟོན་པ་གཤེན་རབ་མི་བོས། སྟོན་པ་མྱ་ངན་ལས་འདས་ཀྱང་། བསྟན་པ་དཔེ་རུ་
བཞག་པའི་ཕྱིར། ཐུགས་རྗེ་ཡེ་ཤེས་ཀྱི་སྤྱན་གཡས་པ་ཟླ་བ་བཞག གཡོན་པ་ཉི་མར་
བཞག ཉི་ཟླས་ཉིན་དང་མཚན་གྱི་མུན་པ་སེལ་བ་བཞིན། བསྟན་པ་རྗེས་བཞག་ཀྱང་།
མ་རིག་པ་དང་ལོག་འཁྲུལ་གྱི་མུན་པ་སེལ་བའི་ཕྱིར་བསྟན་པར་བཞག་པའོ། །གཞུང་
ལ་ལ་ནས་ཁམས་གསུམ་འཁོར་བའི་སེམས་ཅན་མ་རིག་པ། སྐྱེ་རྒ་ན་འཆིའི་སྡུག་
བསྔལ་ལས་ཐར་པའི་དུས་མེད། བསྙམས་པའི་ཤུལ་ལས་ཐར་པ་བྱ་བའི་དཔེ་རུ་
བསྟན་པ་ནི་འདི་ལྟར་ཏེ། ཉི་ཟླ་ཡང་འཆར་ནུབ་ཡེ་མེད་པ་ལས། ཉི་ཟླ་འཆར་བ་ལྟར།
སྣང་བ་ནི་སེམས་ཅན་རྣམས་སྐྱེ་བ་ལྟར་སྣང་བའི་དཔེ་ཡིན་ནོ། །ཉི་ཟླ་ནུབ་[པ་]ལྟར་
སྣང་བ་ནི། སེམས་ཅན་རྣམས་འཆི་བ་ལྟར་སྣང་བའི་དཔེ་ཡིན་ནོ། །དེ་བཞིན་དུ་ཉི་ཟླ་
ལ་སྤྲིན་དང་ན་བུན་ལ་སོགས་པས་སྒྲིབ་པ་ལྟར་སྣང་བ་ནི། སེམས་ཅན་མ་རིག་པ་
རྣམས་རྒས་དང་རྒུད་པ་ལྟར་སྣང་བའི་དཔེ་ཡིན་ནོ། །ཉི་ཟླ་ལྷ་མ་སྲིན་སྟོབས་ཆེན་
རྣམས་ཀྱི་ལྟོ་བར་བྱེད་པའོ། །སྐྱེས་བུ་སྟོབས་ཆེན་རྣམས་ཀྱིས་ཉི་ཟླ་བསད་པ་ལྟར་བྱ་
བ་ནི། སེམས་ཅན་མ་རིག་པ་རྣམས་ན་ཚ་དང་སྡུག་བསྔལ་གྱི་དཔེ་རུ་བསྟན་པ་ཡིན་
ཏེ། ཉི་ཟླ་ལ་སྐྱེ་འཆི་དང་འཆར་ནུབ་མེད་པ་བཞིན། གཡུང་དྲུང་གི་སེམས་ལ་སྐྱེ་རྒ་
ན་འཆི་ཡེ་ནས་མེད་དོ། །ནམ་མཁའ་ལྟར་གནས་པའི་དཔེ་རུ་བཞག་པའོ། །ཟླ་བའི་
དཀྱིལ་ནག་ལ། ཉི་མའི་དཀྱིལ་སྔོ་ལ་གདང་པ་ཅི་ལྟ་བུ་ཞེ་ན། མེ་དང་ཆུ་ཡི་བྱེ་བྲག་
ཡིན། ཞེས་ཏེ། ཟླ་བ་ཆུ་ཤེལ་ལས་གྲུབ་པས། ཟླ་བའི་དྭངས་པ་ལ། གླིང་བཞི་རི་རབ་
དང་བཅས་པའི་གྲིབ་མ་སྣང་བ་ཡིན་ཟེར་རོ། །ཟླ་བའི་དཀྱིལ་ནག་པའོ། །ཉི་མ་ལ་ནི་



མཛོད་ལྷ་འགྲེལ་བཞུགས་སོ།།
123
མི་སྣང་སྟེ། དཔེར་ན་མེ་ལ་གཟུགས་བརྙན་མི་སྣང་ལ། ཆུ་ལ་གཟུགས་བརྙན་སྣང་བ་
བཞིན་ནོ། །གཞུང་ལ་ལ་ནས། ལྷ་ལ་སོགས་པའི་གནས་ཡོད་པས། གཟུགས་བརྙན་དུ་
སྣང་བ་ཡིན་ཡང་ཟེར་རོ། །ཉི་ཟླ་བར་སྣང་ལ་འཁོར་ཞིང་ཐང་ལ་མི་ལྷུང་པ། དེ་ཅི་ལྟ་
བུ་ཞེ་ན། རླུང་ནི་གསུམ་སྟེ་འཕུལ་འདེགས་སྐོར། ཞེས་པ། འཕུལ་བའི་རླུང་གིས་ནི་
འཕུལ་ལོ། །འདེགས་པའི་རླུང་གིས་འདེགས་སོ། །བསྐོར་བའི་རླུང་གིས་བསྐྱོད་པ་བྱེད་
པའོ། །རླུང་གསུམ་གྱིས་འཕུལ་འདེགས་བསྐོར་ཡང་། དབྱར་དགུན་ནམ་གྲང་དྲོ་བའི་
སྟོབས་ཀྱི། རི་རབ་ལ་ཉེ་རིང་གི་ཉི་མ་རིང་ཐུང་ཡོད་པ་ཡིན་ནོ། །བྲོ་དང་གྲང་བའི་
ཁྱད་པར་ལས། །ཁ་དང་ཆར་དུ་འབྱུང་བ་ཡིན། །ཞེས་པ། དབྱར་དྲོ་བས་ཆར་དུ་འབྱུང་
ལ། དགུན་གྲང་བས་ཁ་བར་འབྱུང་བའོ། །འོ་ན་དབྱར་ཡང་སེར་བ་ཞེས་བྱ་སྟེ། ཆུ་
འཁྱགས་སུ་འོང་པ་ཅི་ཞེ་ན། དེ་ལ་ཐོག་དང་སེར་བ་ནི། །རྫུ་འཕྲུལ་བྱེད་པས་བྱས་པ་
ཡིན། །ཞེས་པ། ཐོག་དང་སེར་བ་ལ་སོགས་དྲག་པོར་འབྱུང་བ་ནི། རྫུ་འཕྲུལ་ཅན་གྱི་
ལྷ་སྲིན་སྟོབས་པོ་ཆེས་བྱས་པ་ཡིན་ནོ། །འོ་ན་དབྱར་དགུན་སྟོན་དཔྱིད་དུ་འབྱུང་བ་
ཅི་ཞེ་ན། མངོན་ལྷའི་ཐུགས་རྗེ་དང་། རྒྱལ་མོ་བཞིའི་བྱིན་རླབས་ལས། སྤྱི་མཐུན་
སེམས་ཅན་ལས་ཀྱི་སྲིད་ཅེས་པ། ལྷ་མངོན་རྫོགས་ཞེས་བྱ་བ། སྟོན་པ་གཤེན་རབ་ཀྱི་
ཐུགས་རྗེའི་འབྱུང་བ་བཞི་ལས། ཡེ་ཤེས་ཀྱི་ལྷ་མོ་བཞིར་སྤྲུལ་པའི་བྱིན་རླབས་དང་།
སྲིད་པའི་སྤྱི་མཐུན་གྱི་ལས་ཞེས་བྱ་སྟེ། སྣང་ཞིང་སྲིད་པ་ཐམས་ཅད་འབྱུང་བ་བཞིས་
མ་བསྐྱེད་པ་མེད་ཅིང་། དེ་ལས་མ་གྲུབ་པ་མེད་པས། འབྱུང་བ་བཞི་ཡི་བྱིན་རླབས་
ཀྱིས་ནམ་ཟླ་དུས་བཞིར་སྲིད་པའོ། །འོ་ན་ས་གཡོ་བ་དང་། དུས་མ་ཡིན་པའི་ཆོ་
འཕྲུལ་ཅི་ལྟ་བུ་ཞེ་ན། ཤར་ལྷོ་ནུབ་བྱང་ཕྱོགས་བཞི་ནས། མེ་ཆུ་ས་རླུང་གཡོ་བྱེད་པ།



124
སངས་རྒྱས་གཡུང་དྲུང་བོན་གྱི་དཔེ་ཚོགས།
ས་ང་ས་ལ་
བླ་འོག་སྤོ་དང་གནས་སྤོ་དང༌། །འཐབ་དང་དུས་འབྱུང་ཆ་མི་སྙོམས། །ཤེས་པས
ལེགས་པར་བརྟག་པས་ན། །དགེ་དང་སྡིག་ཏུ་སྟོན་པར་བྱེད། །ཅེས་པ། རི་རབ་ཀྱི་
ཕྱོགས་བཞི་ན། འཇིག་རྟེན་དུ་ལེགས་ཉེས་སྟོན་པར་བྱེད་པའི། སྲིད་པ་ཁྱབ་འཇུག་
ཆེན་པོ་བཞི་གནས་ཏེ། མཚན་ཡང་སྲིད་པ་སྐོས་ཀྱི་བདག །ཅེས་པ་སྟེ། དེ་དག་གིསལ་
ལེགས་ཉེས་འབྱུང་བའི་རྟགས་སུ། རེས་འགའ་རླུང་ཆེན་པོ་གཡོ་བར་བྱེད། རེ་འགའ་མེ་
གཡོ་བར་བྱེད། རེས་འགའ་ཆུ་ཆེན་པོར་གཡོ་བར་བྱེད། རེས་འགའ་ས་གཡོ་བར་བྱེད།
དེ་ལྟར་གཡོ་ཐང་ལྷག་པར་འབྱུང་ངོ༌། །མདོ་ལ་ལ་ནས། ཕྱོགས་བཞིའི་ལྕགས་རིའི་ཁ་
ནས། སྲིད་པ་མུན་པ་ཟེར་ལྡན་གྱིས་འབྱུང་བ་བཞི་ལ་དབང་བྱེད་པའི་སྲིད་པ་བཞག་
ནས། འཇིག་རྟེན་དུ་ལེགས་ཉེས་སྟོན་པའི་རྟགས་སུ་བཞག་པ་ཡིན་ཟེར་རོ། །གཞུང་ལ་
ལ་ནས་འབྱུང་བ་བཞི་ལ་དབང་བྱེད་པའི་ལྷ་མོ་བཞི། སྣང་བ་འོད་ལྡན་གྱིས་བསྐོས་
པས། མུན་པ་ཟེར་ལྡན་གྱིས་དེ་བཞིན་སྤྲུལ་པ། འབྱུང་བཞི་ལ་རྟགས་སུ་འབྱིན་པའི་
བདུད་མོ་བཞི། འབྱུང་བ་བཞི་ལ་ལེགས་ཉེས་ཀྱི་རྟགས་སྟོན་པ་ཡིན་ཡང་ཟེར་རོ། །བླ་
འོག་སྤོ་བའི་སྲིད་པའི་རྒྱལ་པོ་དུས་གསུམ་དུ་ནམ་མཁའི་དབྱིངས་སུ་ན་བཞུགས་ཏེ།
དུས་ཀྱི་འཇིག་རྟེན་དུ་ལེགས་ཉེས་དང་བདེ་སྡུག་འོང་ཙམ་ན། དེའི་རྟགས་སུ་སྲིད་
པའི་རྒྱལ་པོ་བླ་འོག་སྤོ་པས་གནམ་གཡོའོ། །འོག་གཡོ་བ་ཡང་། ཡུམ་སྲིད་པའི་རྒྱལ་
མོ་དུས་རྟག་ཏུ་འོག་རྒྱ་མཚོ་ཆེན་པོའི་གཏིང་དུ་བཞུགས་ཏེ། དུས་ཀྱི་འཇིག་རྟེན་དུ་
ལེགས་ཉེས་དང་བདེ་སྡུག་གང་འོང་བའི་རྟགས་སུ། འོག་སྤོ་སྟེ་བླ་འོག་འགྱུར་བས།
ས་གཡོས་དང་ཆུ་གཡོས་དང་། སྒྲ་གཡོས་ཆེན་པོ་འོང་བ་ཡིན་ཟེར་རོ། །གཞུང་ལ་ལ་
ནས། འཇིག་རྟེན་གྱི་ལྷ་མ་སྲིན་སྡེ་བརྒྱད་ནང་མི་མཐུན་དག་ཀྱང་ཡོད་པས། དེ་དག་



125
མཛོད་ལྷ་འགྲེལ་བཞུགས་སོ།།
འཐབ་པ་དང་རྩོད་པས། འབྱུང་བ་ལ་དབང་བྱེད་པས། འབྱུང་བ་བཞི་གཡོ་བ་དང་
འཐབ་པ་འབྱུང་ཞིང་དུས་ཀྱི་ཆ་མི་སྙོམས་པས་འབྱུང་བ་ཡིན་ཟེར་རོ། །གཞུང་ལ་ལ་
ནས། འབྱུང་བ་བཞི་ནང་འཐབ་པས། ལྷ་སྲིན་འཁྲུག་པས། སྲིད་པ་འཁྲུག་པ་དང་།
འཐབ་རྩོད། ནད་དང་རིམས་དང་། མཚོན་དང་། མུ་གེ་ལ་སོགས་པ་བདེ་སྡུག་ཆ་མ་
སྙོམས་པ་འབྱུང་བ་ཡིན་ཟེར་རོ། །ལ་ལ་ནས་དུས་གཡོ་བ་དང་། ཡི་དྭགས་དང་དུད་
འགྲོ་ལ་སོགས་པ་ཁ་ཅིག་གི་གནས། རླུང་ལ་སོགས་པའི་འབྱུང་བ་ལ་གནས་བཅས་པ་
རྣམས། འབྱུང་བ་འཁྲུག་པའི་ལྷ་སྲིན་འཁྲུག་པ་སྟེ་འཐབ་པ་དང་དུ་བ་ཡིན་པ་འབྱུང་
བར་འགྱུར་རོ། །དེ་དག་ཀྱང་རྣམ་པར་ཤེས་པསལ་ལེགས་སུ་བརྟགས་ནས། དགེ་བ་
དང་སྡིག་པའི་རྟགས་སུ་འབྱུང་བ་ཡིན་ཏེ། འཇིག་རྟེན་དུ་ལེགས་ཉེས་འབྱུང་བ་སྟེ་ཅི་
ལྟར་འབྱུང་ཞེ་ན། སྔོན་སྟོན་པ་གཤེན་རབ་ཀྱིས། འཇིག་རྟེན་གྱི་འགྲོ་བ་ལ་ཕན་
འདོགས་པའི་ཕྱིར། བར་སྣང་ལ་གནས་པའི་ལྷ་སྲིན་སྡེ་བརྒྱད་དམ་ལ་བཏགས་ཏེ།
ལེགས་ཉེས་ཀྱི་ལྷ་དང་། དགེ་སྡིག་ཤན་འབྱེད་པའི་ཕྱིར། བདེན་པའི་དམ་སྣ་རེ་ཐོག་
པ། འཇིག་རྟེན་དུ་ས་གཡོས། མེ་གཡོས་དང་། ཆུ་གཡོས་དང་། རླུང་གཡོས་པ་ལ་
སོགས་པ་འབྱུང་བ་ཡང་། དུས་དང་ལས་ཀྱི་བདེ་སྡུག་དང་དགེ་མི་དགེ་དང་། ཕན་
གནོད་མཐའ་དག་འོང་བའི་རྟགས་སུ་བསྟན་པ་ཡིན་ནོ། །འོ་ན་འབྲུག་སྒྲ་ཅི་ལྟ་བུ་ཞེ་
ན། ཚ་གྲང་འཐབ་པའི་སྒྲ་རུ་འབྱུང་ཞེས་པས། དབྱར་དགུན་ལ་སོགས་པའི་རླུང་ཚ་
གྲང་འཐབ་པའི་སྒྲ་རུ་གྲགས་པའོ། །ཞེས་འབྱུང་ངོ་། །རྣམ་པ་གཅིག་ཏུ་སེམས་ཅན་
འབྲུག་ཅེས་པ་གཅིག་ཡོད་དེ། དགུན་ནི་ཉལ་ནས་དབྱར་སླ་༼སླེབས༽ནས་ལང་ནས།
བར་སྣང་ལ་ཕྱོ་བ་ཁ་ནས་སྒྲ་སྒྲོགས། ལྕེ་ལས་གློག་འགྱུ། དབང་པོ་ལྔ་ནས་ཆར་ཆུ་



126
སངས་རྒྱས་གཡུང་དྲུང་བོན་གྱི་དཔེ་ཚོགས།
འབྲུག་པ་ཡིན། ཞེས་འབྱུང་ངོ་། །ད་ནི་རི་རྣམས་ལ་ཅི་ལྟར་གནས་པ་བསྟན་ཏེ། རི་
བདུན་དག་གི་དཀྱིལ་སྨད་ན། གྲོང་དང་གྲོང་ཁྱེར་བདལ་ལས་སོགས། ཞེས་པ། ཅི་
ལྟར་ཞེ་ན། གསེར་གྱི་རི་བདུན་གྱི་དཀྱིལ་སྨད་དག་ལ། མཚོ་ཆུ་ནི་ཀླུའི་ཡིན་པས། དེ་
དང་དེ་བས་ན། ཀླུ་དང་ས་བདག་གི་གྲོང་དང་གྲོང་ཁྱེར་དང་། གྲོང་བརྡལ་གནས་ཏེ།
རྒྱལ་པོ་གཅིག་གནས་པ་ནི་གྲོང་། གཉིས་སམ་གསུམ་གནས་པ་ནི་གྲོང་ཁྱེར། ཤིན་དུ་
མང་པར་གནས་པ་ནི་གྲོང་བརྡལ། ཞེས་བྱ་བ་སྟེ། ས་ཁང་ན་གནས་པ་དང་། སྦྲ་ཁང་
ན་གནས་པ་དང་། ཆུ་མཚོ་ལ་གནས་པ་དང་། བྲག་དང་ཤིང་ལ་གནས་པ་དང་། འབྱུང་
བ་བཞི་ལ་གནས་པ་དང་། བར་སྣང་ལ་གནས་པ་དག་ཀྱང་ཡོད་དོ། །གཞིའི་ཀླུ་ཡི་ཆ་
འཛིན་པ་ནི་ཆུ་ལ་གནས། གཉན་གྱི་ཆ་འཛིན་པ་ནི། བྲག་དང་ཤིང་དང་ནམ་མཁའ་ལ
གནས། ས་བདག་གི་ཆ་འཛིན་པ་ནི་ས་གཞི་ལ་གནས་སོ། །རི་ནི་བདུན་པའི་རྩེ་རྐོག་
༼ལྐོག༽ན། །རྨ་མི་གྲོང་བདུན་གནས་པ་ཡིན། ཞེས་པ། མི་ཤིང་ལྡན་བྱ་བའི་གྲོང་ཁྱེར་
ནི་གཉའ་ཤིང་འཛིན་ལ་གནས་ཏེ། ཟས་སུ་ཤིང་ཐོག་ཟའོ། །གནོད་སྦྱིན་ལྡན་གྱི་གྲོང་
ཁྱེར་ནི་ཐང་བཤོལ་འཛིན་ལ་གནས་ཏེ། ཟས་སུ་ཡང་དྲི་ཟའོ། །གསེར་མདོག་ལྡན་གྱི་
གྲོང་ཁྱེར་ནི། གསེར་གྱི་མདོག་ལ་གནས་ཏེ། ཟས་སུ་སྦྲང་རྩི་ཟའོ། །མཛེས་ལྡན་གྱི་གྲོང་
ཁྱེར་ནི། ལྟ་ན་སྡུག་ལ་གནས་ཏེ། གླུ་གར་རྩེ་འཇོ་ལོངས་སྤྱོད་པས། ཟས་སུ་རླུང་ཟའོ། །
ཅང་ཤེས་ལྡན་ནི་རྟ་ན་འཛིན་ལ་གནས་ཏེ། འབྲས་སལ་ལེ་ཟ་ཞིང་ཅང་ཤེས་ཀྱི་རྟ་ལ་
ཞོན་ནོ། །མོས་ལྡན་གྱི་གྲོང་ཁྱེར་ནི། ཀུན་ནམ་འདུད་ལ་གནས་ཏེ། གཡུང་དྲུང་གི་བོན་
ལ་སྤྱོད་ཅིང་དགེ་བའི་ལས་ལ་མོས་པའི་མཆོད་སྦྱིན་བྱེད་པའོ། །འཁོར་སྐྱོང་གི་གྲོང་
ཁྱེར་ནི་མུ་ཁྱུད་འཛིན་ལ་གནས་ཏེ། སྲིད་པ་གསུམ་ལ་བྱ་ར་བྱེད་ཅིང་གྲོང་ཁྱེར་ཉུལ་



མཛོད་ལྷ་འགྲེལ་བཞུགས་སོ།།
i27
ཞིང་། མེ་ཏོག་ཟ་བ་ལ་བསམ་པ་བཏང་བའི་ཉུལ་ལེ་མའོ། །ལྷའི་ཡུལ་ན་མི་གནས་པ་ནི།
ལྷ་བས་མིས་ལྷག་པ་སྟེ། ལུས་བོང་དང་ཆ་བྱད་མི་བཞིན་ཏེ། རང་རང་གི་མིང་དང་
མཐུན་པས་སོ། །དེ་ཡང་ཕྱོགས་རེ་རེ་ན་མི་བདུན་བདུན་གནས་ཏེ། དེ་རེ་རེ་ལ་གྲོང་
བདུན་བདུན་གནས་སོ། །གྲོང་རེ་རེ་ལ་མི་བདུན་བདུན་གནས་སོ། །དེ་དག་གི་ལས་
ཀྱི་སྐྱེ་ཤི་མེད་པ་སྟེ། དུས་ཀྱི་རྒས་རྒུད་ནི་ཡོད་དོ། །ནང་དུ་ཉི་མ་འཆར་ནུབ་ཅི་བཞིན་
ནོ། །དེ་དག་ནི་འཇིག་རྟེན་མ་ཞིག་བར་དུ་གནས་སོ། །རི་ནི་བདུན་པོའི་རྩེ་མོ་ལ། །
འཁོར་ལོ་བསྒྱུར་བའི་རྒྱལ་པོ་བདུན། །ཞེས་པ། རི་བདུན་ལ་གནས་པའི་སྲོག་ཆགས་
པ་ཐམས་ཅད་ལ་དབང་བསྒྱུར་བས་ན། འཁོར་ལོ་བསྒྱུར་ཞེས་ཀྱང་བྱའོ། །དེ་དག་རྒྱལ་
པོའི་ཆ་ལུགས་སུ་གནས་པས་རྒྱལ་པོ་བྱའོ། །དེ་ལ་རྒྱལ་པོ་བདུན་ཏེ། ལྷ་བུ་ཅང་ཤེས་
ལྡན་དང་། ལྷ་མིན་གྱི་རྒྱལ་པོ་དང་། གནོད་སྦྱིན་གྱི་རྒྱལ་པོ་དང་། ལྷའི་མཛེས་ལྡན་དང་།
ལྷའི་བུ་ལེགས་ལྡན་དང་། དྲི་ཟའི་རྒྱལ་པོ་འཁོར་སྐྱོང་དང་། ཀླུའི་རྒྱལ་པོ་རིན་པོ་ཆེའི་
སྲོག་ཅན་དེ་རྣམས་ནི་རིམ་པར་གནས་སོ། །མདོ་ལ་ལ་ནས། དེ་དག་ཀྱང་གསེར་གྱི་
འཁོར་ལོ་བསྒྱུར་བ་དང་། །གཡུ་ཡི་འཁོར་ལོ་བསྒྱུར་བ་དང་། །དངུལ་གྱི་འཁོར་ལོ་བསྒྱུར་
བ་དང་། །ཟངས་ཀྱི་འཁོར་ལོ་བསྒྱུར་བ་དང་། །ལྕགས་ཀྱི་འཁོར་ལོ་བསྒྱུར་བ་དང་། །ཤེལ་
གྱི་འཁོར་ལོ་བསྒྱུར་བ་དང་། བྱུ་རུའི་འཁོར་ལོ་བསྒྱུར་བ་ཡོད་དོ་ཟེར་རོ། །གཞུང་ལ་ལ་ནས།
དེ་ནི་དོན་དང་མི་ལྡན་དེ། ཅིའི་ཕྱིར་ཞེ་ན། ཚངས་པ་འཇིག་རྟེན་དུ་འཁོར་ལོ་བསྒྱུར་བའི་
རྒྱལ་པོ་གཉིས་དུས་གཅིག་ཏུ་འབྱུང་མི་སྲིད་དེ། སྟོན་པའི་བསྟན་པ་དར། བསྟན་པའི་དུས་
སུ། སྟོན་པ་ཉིད་སྤྲུལ་པའི་འཁོར་ལོ་བསྒྱུར་ཏེ། བསྟན་པའི་འཁོར་ལོས་སྲིད་པའི་ཁ་ལོ་
བསྒྱུར་བས། འཁོར་ལོ་བསྒྱུར་བ་གཉིས་ནི་མི་སྲིད་པས་མི་འབྱུང་ངོ་ཞེས་ཟེར་རོ། །གཞུང་



128
སངས་རྒྱས་གཡུང་དྲུང་བོན་གྱི་དཔེ་ཚོགས།
ཁ་ཅིག་ནས། དེ་ཡང་སྲིད་དུ་རུང་སྟེ། སྟོན་པས་སྤྲུལ་པའི་འཁོར་ལོ་བསྒྱུར་ཏེ། སྟོང་
གསུམ་གྱི་འཇིག་རྟེན་གྱི་ཁམས་ཆེན་པོའི་སྲིད་པའི་ཁ་ལོ་བསྒྱུར་བ་ཡིན་ལ། དེ་དག་
དེ་ལྟ་བུ་མ་ཡིན་ཏེ། རི་བདུན་ལ་སྲིད་པ་གནས་པས། རང་རང་གི་ཁ་ལོ་འཁོར་ལོའི་
རྩིབས་ནས་བསྒྱུར་བས་མི་སྲིད་པ་མ་ཡིན་ནོ། །ཞེས་ཟེར་རོ། །རི་རྒྱལ་བང་རིམ་བཞི་ཡོད་
དོ། །བར་གྱི་ཐག་ཀྱང་ཁྲི་ཁྲི་ཡོད། །ཅེས་པ། རི་རྒྱལ་ལྷུན་པོ་ལ་བང་རིམ་རྣམ་པ་བཞི་ཡོད་
དེ། བང་རིམ་རེ་རེ་ལ་རིང་ཐུང་གི་ཐག་ནི་ཁྲི་ཁྲི་ཡོད་པར་མཉམ་པས། ཕྱེད་ལ་བཞི་ཁྲིའོ། །
ཁ་ཁྱེར་སྟོང་ཕྲག་བཅུ་དྲུག་དང་། བརྒྱད་དང་བཞི་དང་གཉིས་བསྐྱེད་དོ། །དེ་དག་
གཅིག་ལ་ཕར་འཕགས་པ་ནི་བསྐྱེད་པ་སྟེ། དང་པོ་ལ་དཔག་ཚད་བཅུ་དྲུག་བསྐྱེད།
གཉིས་པ་ལ་བརྒྱད་བསྐྱེད། གསུམ་པ་ལ་བཞི་བསྐྱེད། བཞི་པ་ལ་གཉིས་བསྐྱེད་དོ། །དེ་
དག་ལ་ཅི་གནས་ཞེ་ན། རི་རྒྱལ་བང་རིམ་དང་པོ་ལ། །ལག་ན་གཞོང་ཐོགས་པ་
༼འཕེལ༽བྱེད་གནས། །ཞེས་པ། དེ་དག་གནས་པའི་ལྷའི་ལག་ན། རིན་པོ་ཆེའི་
གཞོང་པ་བསམ་འཕེལ་གྱི་གསོལ་ཟས་ཀྱིས་བཀང་བ་ཐོགས་ཏེ་སྤྱོད་པས་ནི། ལག་ན་
གཞོང་ཐོགས་འཕེལ་བྱེད་ནི། དེ་ནི་གཙོ་བོ་ཡི་མཚན་ནོ། །དེ་ཡི་བར་གྱི་ཁོང་གསེང་ན། །
མུར་ཟངས་རིག་འཛིན་རྒྱལ་པོ་གནས། །ཞེས་པ། བང་རིམ་གྱི་ལོགས་ལ་ཁོང་དུ་གནས་ཏེ།
ལ་ལ་ནི་གཞུང་གི་བང་རིམ་དག །སྙིང་པོ་ལས་ཕར་འཕགས་པས་ན་བ་གམ་དུ་ཡོད། འོག་
ནི་ཁོང་གསེང་ཡིན་པས་ཟེར་རོ། །མུར་ཟངས་ནི་ཀླུ་སྟེ། རིག་༼རི༽འཛིན་ནི་ཀླུའི་རྒྱལ་
པོས་རི་རབ་འཁྱུད་པས་རིག་༼རི༽འཛིན་པའོ། །བང་རིམ་དག་ནི་གཉིས་པ་ལ། །བགྲང་
ཕྲེང་འཛིན་དང་དབྱུག་ཐོགས་གནས། །ཞེས་པ། དེ་ཡང་གཙོ་བོའི་མིང་སྟེ། ལག་ན་
རིན་པོ་ཆེའི་རྒྱན་དུ་ཕྲེང་བ་འཛིན་ཞིང་། ལྷ་མ་ཡིན་འཐབ་པའི་ཚེ། ལག་ཏུ་རིན་པོ་



མཛོད་ལྷ་འགྲེལ་བཞུགས་སོ།།
12
ཆེའི་དབྱུག་པ་ཐོགས་པའོ། །དེ་དག་གི་ཁོང་གསེང་ན། །ས་བདག་གཉན་ཏེ་ལྟོ་ཕྱེ་ཆེ། །
ཞེས་པ་ས་གཞི་ལ་དབང་བྱེད་པས་ས་བདག གདུག་ཀྱང་ཚོད་ཟིན་པས་ན་གཉན། ལུས་
ཀྱི་ལྟོ་བ་ས་ལ་ཕྱེ་ཞིང་འགྲོ་བས་ན་ལྟོ་ཕྱེའོ། །དེ་ཡང་གཙོ་བོའི་མཚན་ཏེ། འཁོར་ལ་
དབང་ཆེ་བས་ཆེན་པོ་བྱའོ། །བང་རིམ་དག་ནི་གསུམ་པ་ལ། །རྟག་མྱོས་ཀུ་མ་ར་ཙ་
གནས། །ཞེས་པ། མཚན་གཙོ་བོ་སྦྲང་ཆང་ལ་རྟག་ཏུ་ལོངས་སྤྱོད་པས་རྟག་ཏུ་མྱོས་པའོ། །
ཀུ་མ་ནི་བློན་པོ་ཁ་ལོ་ཐབས་ཀྱི་བསྒྱུར་བ། ར་ཙ་རྒྱལ་པོའོ། །གསུམ་དང་བཞི་ཡི་ཁོང་
གསེང་ན། །ལྷ་མ་ཡིན་ཏེ་སླག་ཆེན་སྤྲུག །ཅེས་པ། དེ་དག་གི་ཁོང་གསེང་ན་ལྷ་དང་
ལོངས་སྤྱོད་བསོད་ནམས་མཉམ། ཚེ་ཚད་ཀྱང་སུམ་ཅུ་རྩ་གསུམ་གྱི་ལྷ་དང་མཉམ་
ཁོང་ཁྲོ་ཆེ་བས་འཐབ་རྩོད་སྲིན་པོ་དང་འདྲ་བས་ལྷ་མ་ཡིན་པའོ། །སླག་ཆེན་སྤྲུག་པ་
ནི། དཔག་བསམ་གྱི་ཤིང་བུ་ལ། ལྷ་མ་ཡིན་འཐབ་ཅིང་རྩོད་པའི་ཚེ། ལྷ་མ་ཡིན་གྱི་
རྒྱལ་པོ་ཐང་བཟང་རིང་གིས་བརྒྱན། ཡ་ལད་ཀྱི་སླག་ཆེན་ལ། ཡིད་བཞིན་གྱི་ནོར་བུ་
རིན་པོ་ཆེ་བཏགས་ཏེ། དམག་གི་ཆེད་དུ་སྤྲུག་པས། དེ་ལས་དམག་དང་སྤྲུག་པའི་
ཚོགས་ཐམས་ཅད་འབྱུང་པས་ན། སླག་ཆེན་སྤྲུག་ཅེས་པའོ། །ལ་ལའི་གཞུང་ནི། ལྷ་
མ་ཡིན་གྱི་རི་རབ་ཀྱི་ཁོང་གསེང་ན་ཡོད་དེ། དེ་ནས་སུམ་ཅུ་རྩ་གསུམ་དང་འཐབ་
པའི་ཚེ་ན། བྱང་ཤར་མཚམས་ན་ཐོན་ས་ཡོད་པས། དེ་ནས་འཐབ་ཏུ་འོང་ཡང་ཟེར་རོ། ། .
རི་རྒྱལ་བང་རིམ་བཞི་པ་ལ། །རྒྱལ་ཆེན་རིགས་བཞིའི་ལྷ་རྣམས་གནས། །ཞེས་པ། དེ་
ཡང་ཅོག་ཆེན་བཞི་ལ་གནས་ཏེ། རྒྱལ་པོ་ཆེན་པོ་ཤེལ་དཀར་འོད་ལ་སོགས་པ་བཞི་
སྟེ། ཕྱོགས་བཞིའི་གདོན་ཆེན་པོ་བཞི་ལས་དབང་དང་སྟོབས་རྒྱལ་བས་རྒྱལ་ཆེན་ནོ། །
རིགས་ནི་དྲི་ཟའི་རིགས། གཤིན་རྗེའི་རིགས། ཀླུའི་རིགས། གནོད་སྦྱིན་གྱི་རིགས་
ཀཾ་



130
སངས་རྒྱས་གཡུང་དྲུང་བོན་གྱི་དཔེ་ཚོགས།
དང་བཞིའོ། །རི་རྒྱལ་རྩེ་ལ་ལྷ་རྒྱལ་གནས། །ཞེས་པ། རིའི་རྒྱལ་པོའི་ཁ་ན་ལྷའི་རྒྱལ་པོ་
རྒྱལ་བྱིན་གནས་སོ། །ཕྱོགས་མཚམས་བརྩེགས་པའི་ཅོག་བཞི་ལ། དཔག་ཚད་ལྔ་བརྒྱ་
ལྔ་བརྒྱ་ཡོད་ཅེས་པ། རི་རབ་ཀྱི་ཆ་ཟུར་བཞི་ན་ཅོག་ཆེན་པོ་བཞི་ལ། དཔག་ཚད་ལྔ་
བརྒྱ་ལྔ་བརྒྱ་སྟེ། དེ་ཕྱོགས་མཚམས་བརྩེགས་པའོ། །དཔག་ཚད་ཀྱང་ཆུར་བརྒྱ་ཉི་ཤུ།
རྩ་ཉི་ཤུ་རྩ་ལྔ་ཞེང་དུ་དཔག་ཚད་བརྒྱ་ཉི་ཤུ་རྩ་ལྔ་སྟེ། མཐའ་སྐོར་ཡང་དཔག་ཚད་ལྔ་
བརྒྱ་ལྔ་བརྒྱ་ཡོད་པ་བཞིན་ནོ། །དེ་དག་ཀྱང་རྒྱུ་རིན་པོ་ཆེ་སྣ་བཞི་ལས་གྲུབ་པའོ། །དེ་
དག་ན་ཅི་གནས་ཞེ་ན། གནོད་སྦྱིན་འདུལ་བའི་མཐུ་བོ་ཆེ་ཡིན་ཏེ། བྱང་ཤར་རི་ནག་
གེ་སར་གནས། །བྱང་ནུབ་མཐུ་ཆེན་སྲ་བརྟན་འཛིན། །ལྷོ་ནུབ་ཁ་རྗེ་ཕྱ་ཡི་གནས། །ལྷོ་
ཤར་ཝེར་རོ་ཉི་པང་སད། །ཅེས་པ། ལྷ་ཡི་དམག་དཔོན་ལེགས་ལྡན་བྱ་བ་ཡིན་ནོ། །
བྱང་ནུབ་ན་བདུད་ཀྱི་རྒྱལ་པོ། མཐུ་ཆེ་བས་བསྟན་པ་སྲུང་བར་ཁས་བླངས་པས་ཏེ།
ལྷའི་དམག་དཔོན་ཆེན་པོ་ཡིན་ནོ། །ལྷོ་ནུབ་ན་ཕྲུ་ཁ་རྗེ་ཐང་པོ་ཞེས་བྱ་བ། ཀུན་གྱི་
སྐོས་འདིང་བ་ཡོད་དོ། །ལྷོ་ཤར་ན་ཝེར་ཞི་རྒྱལ་པོ་སྟེ། སྲོག་བདག་ལྷའི་རྒྱལ་པོ་ལྷས་
༼ཞེས༽བྱ་བ། ལྷའི་དམག་དཔོན་ཆེན་པོ་གནས་སོ། །དེ་དག་གི་མཚན་ནི་འདོད་རྒྱལ་
དུ་བཏགས་པས་སོ། །དེ་དག་གིས་ཀྱང་ལོངས་སྤྱོད་ནི་སུམ་ཅུ་རྩ་གསུམ་དང་མཉམ་མོ།
རྒྱུད་གཏུམ་ཞིང་དྲེགས་པས་ནི་གདོན་དྲེགས་པས་ནི་གདོན། གདུག་པ་ལྷའི་དམག་
དཔོན་གྱི་རྒྱལ་པོ་བཞིའོ། །རི་རྒྱལ་རྩེ་ལ་ས་གཞི་གསེར་ཞེས་པ། རི་རབ་ཀྱི་ཁ་ནི་རིན་
པོ་ཆེ་སྣ་བཞིས་མཛེས་པར་བྲིས་ཏེ་བརྒྱན་པའོ། །དེ་ནས་སུམ་ཅུ་རྩ་གསུམ་གནས་
ཞེས་པ། ཉེ་དབང་སུམ་ཅུ་རྩ་གཉིས། ལྷ་ཡི་དབང་པོ་དང་སུམ་ཅུ་རྩ་གསུམ་མོ། །ཁང་
བཟང་རྣམ་པར་རྒྱལ་བ་ལ། བ་གམ་སུམ་ཅུ་རྩ་གཉིས་དབུས་ཀྱི་རྩེ་དང་རྩེ་གསུམ་ཡོད་



མཛོད་ལྷ་འགྲེལ་བཞུགས་སོ།།
131
པས་ཀྱང་སུམ་ཅུ་རྩ་གསུམ་མོ། །གསེར་འགོ་༼སྒོ༽སུམ་ཅུ་རྩ་གཉིས་དབུས་ཀྱི་གཡུ་
འགོ་༼སྒོ༽དང་སུམ་ཅུ་རྩ་གསུམ་ཡོད་པས་ཀྱང་སུམ་ཅུ་རྩ་གསུམ་མོ། །གྲོང་ཁྱེར་ལྟ་
བས་མི་ངོམ་པ། །ཉིས་སྟོང་ལྔ་བརྒྱ་མཛེས་པ་ཡོད། །ཅེས་པ། དེ་ཡི་གནས་ནི་གྲོང་ཁྱེར་
བལྟས་བས་མི་ངོམ་པ་ཞེས་ཀྱང་བྱ། མཛེས་པ་རབ་ཏུ་མཛེས་པ་ཞེས་ཀྱང་བྱ་སྟེ།
ལེགས་པ་རབ་ཏུ་ལེགས་ཞེས་བྱའོ། །དཔག་ཚད་བཞི་སྟོང་ལྔ་བརྒྱ་དང་། །ཕྱེད་དང་
གཉིས་ནི་དེ་བཞིན་སྟོན། །ཞེས་པ། དེའི་ངོས་རེ་རེ་ལ་དཔག་ཚད་ཉིས་སྟོང་ལྔ་བརྒྱ་
ཡོད་ལ། དཔངས་སུ་ཡང་དེ་ཙམ་གནས་སོ། །མཐའ་སྐོར་དུ་དཔག་ཚད་ཁྲི་ཡོད་དོ། །དེ་
ལེགས་མཛེས་པ་ནི་ཚོན་སྣ་བརྒྱ་རྩ་བརྒྱད་ཀྱི་བྲིས་པས། འཇམ་ན་བཀྲ་ལ་སྡུག་
ལེགས་མཛེས། རིན་ཆེན་མེ་ཏོག་སྣ་ཚོགས་བདལ། གནས་ཁང་དེ་ལ་སྒོ་སྟོང་དུ་
གཅིག་གི་མ་ཚང་པ་ཡོད་དེ། སྒོའི་ཞེང་ལ་དཔག་ཚད་གཉིས། དཔངས་སུ་དཔག་ཚད་
ཕྱེད་དང་བརྒྱད་ཡོད། རེ་བཞི་རིན་པོ་ཆེའི་སྐར་མ་དང་། ཟླ་བ་ཕྱེད་ཁམ་དང་། བ་ལང་
༼གླང༽གི་མགོས་བརྒྱན་པ་ལ་སོགས་པའི་ཡོན་ཏན་མང་པའོ། །དེའི་སྟེང་ལྷའི་ཁང་
བཟང་མཐོ། ངོས་ལ་ཉིས་བརྒྱ་ལྔ་བཅུའོ། །ཞེས་པ། གྲོང་རེ་རེའི་དཀྱིལ་ན། ལྷའི་དབང་
པོའི་ཁང་བཟང་རྣམ་པར་རྒྱལ་བ་ཞེས་བྱ་བ་ཡོད་དོ། །དེ་ཡང་རིན་པོ་ཆེ་སྣ་ཚོགས་
པའི་ཁང་བཟང་སྟེ། ངོས་ལ་ཉིས་བརྒྱ་ལྔ་བཅུ་ཡོད། །ཅེས་པ། ངོས་རེ་རེ་ལ་དཔག་ཚད་
ཉིས་བརྒྱ་ལྔ་བཅུ་ཡོད་ལ། སྤྱིར་ནི་སྟོང་ཡོད། དེ་ཡང་གྲངས་ལས་འཕངས་སུ་དཔག་
ཚད་ཉིས་བརྒྱ་ལྔ་བཅུའི་མཐོ་བའོ། །འགྲམ་བཞི་རིན་ཆེན་སྣ་ཚོགས་བརྩེགས། འགྲམ་
ཞེང་དཔག་ཚད་ཕྱེད་དང་ཉིང་༼གཉིས༽ལ་བྱས་པའོ། །གཞན་ནི་རིན་ཆེན་སྣ་
ཚོགས་གཞའ་རིས་ཀྱི། མིག་མང་རིས་སུ་བརྩེགས་པའོ། །དེ་ན་ལོངས་སྤྱོད་བསམ་



i32
སངས་རྒྱས་གཡུང་དྲུང་བོན་གྱི་དཔེ་ཚོགས།
གྱིས་མི་ཁྱབ་སྟེ། འདབ་ཆགས་སྐད་སྙན་བསམ་དུ་མེད་པ་དང་། འགྲོ་ལམ་གསེར་གྱི་
ཕྱེ་མས་བདལ་པ་དང་། མེ་ཏོག་སྣ་ཚོགས་ཆར་ལྟར་འབབ་པ་དང་། མེ་ཏོག་སྙིགས་མ་
ཕྱིར་ལ་འབུད་པ་དང་། ཅང་ཤེས་རྟ་དང་ཁྲུས་ཀྱི་རྫིང་བུ་དང་། འདོད་འཇོ་བ་དང་མ་
རྨོས་ལོ་ཐོག་དང་། རྔ་གཤང་དུང་དང་པི་ཝང་གླིང་བུའི་སྒྲ། དཔག་བསམ་ཤིང་དང་
འདོད་པའི་ཡོན་ཏན་བསམ་གྱིས་མི་ཁྱབ། ལྷ་བྲན་གར་བྱེད་མང་པོ་བསམ་མི་ཁྱབ་བོ། །
ཕྱི་རོལ་ལྷ་ཡི་རྩེད་ས་བཞི། །ཤིང་རྟ་རྩུབ་འདྲེས་དགའ་བའི་ཚལ། །ཞེས་པ། དཔག་
ཚད་གཉིས་ཀྱི་ཕྱི་རོལ་ན། ཤར་དུ་ཤིང་རྟ་འཆལ་བའི་ཤིང་རྟའི་ཚལ། ལྷོ་ན་སེམས་
ཅན་ཁྲོའོ་གཏུམ་ཆེ་ཞིང་། ལུས་ཀྱང་དེ་ཡི་རྒྱུས་རྩུབ་པར་འགྱུར་བའི་ཚལ་དང་། ནུབ་
ན་ལྷ་མ་ཡིན་གཡུལ་འགྱེད་པ་འདྲེས་པའི་ཚལ་དང་། བྱང་ན་ལྷའི་བུ་ཕོ་མོ་དང་ལྷ་
རྣམས་དགའ་ཞིང་རྩེ་བའི་ཚལ་ལོ། །དེ་དག་གི་གཞལ་རིས་གནས་ཁང་ནི། དེ་ལ་ཆུར་
དཔག་ཚད་ཉིས་བརྒྱ་ལྔ་བཅུ། ཞེང་དུ་དཔག་ཚད་ཉིས་བརྒྱ་ལྔ་བཅུ་དབྱིབསལ་ལེགས་
པར་མཛེས་པ། གསེར་གྱི་ར་བས་དཔག་ཚད་བཞིས་བསྐོར་བ་ཤིན་དུ་མཛེས་པའོ། །
ཕྱོགས་བཞི་དཔག་ཚད་ཉི་ཤུ་ན། །ཡིད་འོང་ཉམས་དགའ་ས་གཞི་བཟང་། །ཞེས་པ།
གྲོང་ཁྱེར་གྱི་ཕྱི་རོལ་དཔག་ཚད་ཉི་ཤུའི་ཕ་རོལ་ན། ས་གཞི་བཟང་པོ་ཞེས་བྱ་བ། ས་
གཞི་སྤྲིན་དཀར་བརྩེགས་པ་འདྲའོ། །དེ་ལ་དཔག་ཚད་ལྔ་བཅུ། ཞེང་དུ་ལྔ་བཅུ་ཡོད་
པ། མཐའ་སྐོར་དུ་དཔག་ཚད་ཉིས་བརྒྱས་བསྐོར་བར་གནས་ཏེ། དེ་ལ་ལྷ་ཡི་བུ་ཤེས་
རབ་ཆེ་ལ་ཟབ་དང་། གཡུང་དྲུང་ལྷ་ཡི་རྒྱལ་པོ་སྟོན་པ་གཤེན་རབ། འཁོར་གཡུང་
དྲུང་སེམས་དཔའ་བསམ་གྱིས་མི་ཁྱབ་པས་བསྐོར་ཏེ། གཡུང་དྲུང་འཕྲུལ་ངག་བདེན་
པའི་བཀའ་ཡི་འཁོར་ལོ་བསྐོར་བས་ན། ས་གཞི་བཟང་པོ་དེ་ལ་བྱའོ། །དེ་ཡི་བྱང་ཤར་



མཛོད་ལྷ་འགྲེལ་བཞུགས་སོ།།
133
མཚམས་ན་ཁ་ལེ་སྟོང་འབྱམས་སྨོན་ལམ་ཡེ་སྲིད་ཤིང་ཞེས་བྱ་སྟེ། གནས་ཁང་གི་བྱང་
ཤར་ན། ཡིད་བཞིན་བསམ་འཕེལ་གྱི་ཤིང་བུ་དེ་ལ། ཅི་ལྟར་བསམ་སྟེ་སྨོན་ལམ་
བཏབ་པ་བཞིན་འོང་ཞིང་འགྲུབ་པའི་ཤིང་ཡོད་དོ། །དེ་ལས་འདོད་ཡོན་རྩ་བ་དང་
ཡན་ལག་སྟོང་དུ་འབྱུང་སྟེ། སྡུག་གཟུགས་ཀྱི་ཡོན་ཏན་བསམ་དུ་མེད་པ་སྒྲོག སྙན་
པའི་དགུ་སྒྲ་ཡོན་ཏན་བསམ་དུ་མེད་པ་སྒྲོག ཞིམ་དགུའི་དྲི་ཡི་ཡོན་ཏན་བསམ་དུ་
མེད་པ་བསུང་། བུ་རམ་ཀ་ར་སྦྲང་རྩི་ལ་སོགས་བསམ་དུ་མེད་པ་འབྱུང་། མེ་ཏོག་དང་
དར་ཟབ་ལ་སོགས་འཇམ་རྩུབ་རེག་བྱ་བསམ་དུ་མེད་པ་འབྱུང་སྟེ། དེ་རྩ་བ་ལྔ་ལས།
ཡན་ལག་སྟོང་དང་ལྡན་པའི་ཡོན་ཏན་འབྱུང་ངོ༌། །དེ་ཡང་སྔོན་སྟོན་པ་གཤེན་རབ་
ཀྱི་ཐུགས་རྗེ་སྨོན་ལམ་དང་། སྤྱི་མཐུན་སེམས་ཅན་གྱི་བསོད་ནམས་སུ་སྐྱེས་པ་ཡིན་
ནོ། །དེ་ཡི་ཚད་ནི་དཔག་ཚད་ཀྱང་། །ཤིང་ཆེན་རི་རབ་སྲོག་ཤིང་སྟེང་། །ཁང་བཟང་
དཀྱིལ་ནས་བརྒྱད་ཁྲི་ཟུག །ཅེས་པ། དཔག་པ་ནི་དཔག་ཚད་ཀྱི་དཔག་དུ་ཡོད་པའོ། །
བསམ་པ་ནི་ཅི་བསམ་དེ་ལས་འབྱུང་བའོ། །ཤིང་ནི་དེ་ཡི་རང་བཞིན་ཆེ་བ་ནི་ཁྱད་དུ་
གྱུར་པའོ། །རི་རབ་ཀྱི་མི་འགྱུར་མི་ལྡོག་པའི་སྲོག་ཤིང་དུ་སྐྱེས་པ་སྟེ། ཁང་བཟང་ནས་
རིན་པོ་ཆེའི་གྲང་མ་དཔག་ཚད་བརྒྱད་ཁྲི་ཟུག་གོ །འཕངས་སུ་དཔག་ཚད་ལྔ་བཅུ་
གཅིག་གོ །ཞ་ལག་༼ཡན་ལག༽དཔག་ཚད་ལྔ་བཅུའོ། །ལྔ་བཅུ་བར་དུ་རིམ་པས་འབུད་
དོ། །ཕྱོགས་བཅུ་ཀུན་ཏུ་ལྔ་བཅུ་ལྔ་བཅུ་སྟེ། མཐའ་སྐོར་ལ་ནི་དཔག་ཚད་སུམ་བརྒྱ་ལྔ་
བཅུ་རྩ་གཅིག་དུ་ཡོད། འོད་ནི་དཔག་ཚད་བརྒྱད་ཅུ་སྟེ། དྲི་ལ་དཔག་ཚད་བརྒྱ་རྩ་
བརྒྱད། ལྷ་རྣམས་བསོད་ནམས་ལོངས་སྤྱོད་དེ་ཡི་འགྲུབ་པའོ། །ལྷོ་ནུབ་ཕྱྭ་དང་ཕྲ་སྐོས་བར་
ན། །ཚལ་རི་ལྷ་ཡི་འདུན་ས་ཡོད། །ཅེས་པ། གྲངས་ལ་དཔག་ཚད་བཅུ། ཆུར་དཔག་



134
སངས་རྒྱས་གཡུང་དྲུང་བོན་གྱི་དཔེ་ཚོགས།
ཚད་སུམ་བརྒྱ། ཞེང་དུ་དཔག་ཚད་སུམ་བརྒྱ། མཐའ་བསྐོར་དཔག་ཚད་དྲུག་བརྒྱ་ཡོད་
པའོ། །དེ་ལྷ་རྣམས་ཡོངས་ཀྱི་མདུན་༼འདུན༽མའི་སའོ། མི་རྣམས་སྨོན་ལམ་འདེགས་
པའི་ས་ཡི་བྱ། ལྷོ་ནུབ་ན་ཕྲུ་ཁ་རྗེ་ཐང་པོའོ། །སྐོས་ནི་སྐོས་རྗེ་དྲང་དཀར་རོ། །དེ་ཡི་
གྲངས་དཔག་ཚད་བཞི་ན་གནས་པའོ། །དེ་དག་དེ་ཡི་སྟེང་ཤེད་མང་༼ན༽། །ལྷ་རྣམས་
ཀྱི་ནི་གཞལ་མེད་ཁང་། །དེ་དག་རིམ་པས་གནས་པའོ། །ཞེས་པ། སུམ་ཅུ་རྩ་གསུམ་ལྷ་ཡི་
སྟེང་ན། ལྷ་ཡི་གཞལ་ཡས་ཁང་རིམ་པས་གནས། གནམ་ལ་རྟེན་པ་བཞི་དང་། དེའི་སྟེང་
ན་གཟུགས་ཁམས་ཀྱི་ལྷ་རྣམས་གནས་སོ། །དེ་ཡང་། ཞང་ཞུང་སྨར་གྱི་སྐད་དུ་ན། །ལམ་
ལ་རྩིག་མུར་སད། །ཨུ་ཤི་དེ་མིན་ཡང་སད། །བི་དེ་སྐྱེམ་ཞི་སད། །ཏོར་ཙེ་ལིག་རྒྱ་སད། །
ཅེས་བྱ་སྟེ། མཐའ་བྲལ་ལྷ་ཡི་ས་དང་། དགའ་ལྡན་ལྷ་ཡི་ས་དང་། འཕྲུལ་དགའ་ལྷ་ཡི་
ས་དང་། གཞན་འཕྲུལ་དབང་བྱེད་ཅེས་པ་བྱ་སྟེ། ལྷ་མ་ཡིན་གྱི་འཐབ་མོ་དང་བྲལ་
བས་འཐབ་བྲལ་ཞེས་བྱའོ། །གཡུང་དྲུང་བོན་གྱི་བདེན་པས་དགའ་བར་གྱུར་པས་
དགའ་ལྡན། འདོད་པས་སྤྲུལ་པ་སྤྱོད་པ་དག་ལ་འཕྲུལ་དགའོ། །རང་འདོད་པ་གཞན་
གྱིས་འཁྲུལ་༼འཕྲུལ༽ནས་སྟེར་ནས་གཞན་འཕྲུལ་དབང་བྱེད་དོ། །དེ་དག་དེ་ཡི་གོང་
ཤེད་ན། ཞང་ཞུང་སྨར་གྱི་སྐད་དུ་ན། པ་ས་ནེ་ཉི་ལོ་སུམ་པའི་སད། ཁ་ནམ་དེ་ཤོ་སད།
ཁ་ནམ་མུ་རོ་སད། །ཅེས་པ་ནི། དགེ་ཆུང་དང་། དགེ་རྒྱས་དང་། ཚད་མེད་དགེའོ། །དེའི་
བསོད་ནམས་གོང་མ་བས་ཆུང་པས་དགེ་ཆུང་ངོ་། །འོག་མ་བས་བསོད་ནམས་རྒྱས་པས་
དགེ་རྒྱས་སོ། །དགེ་བའི་སྟོབས་ཆེ་ཞིང་བསམ་པ་དག་པས་ཚད་མེད་དགེ་བྱའོ། །དེ་དག་
དེ་ཡི་སྟེང་ཤེད་ན། ཞང་ཞུང་སྨར་གྱི་སྐད་དུ་ན། ཉེ་ལོ་བིང་སད། དུ་མུན་ཁི་ཁར་སད།
ཤེ་ཙུ་དེ་བ་སད། མུ་རྡོ་དེ་ཤི་སད། །ཅེས་པ་ནི། བསམ་གཏན་བཞི་པ་ནས། སྤྲིན་མེད་



མཛོད་ལྷ་འགྲེལ་བཞུགས་སོ།།
135
འོད་ཀྱི་ལྷ་དང་། བསོད་ནམས་སྐྱེས་པའི་ལྷ་དང་། འབྲས་བུ་ཆེ་བའི་ལྷ་རྣམས་སོ། །དེ་
བསམ་པ་སྤྲིན་ལྟ་བུ་མེད་པའི་སྤྲིན་མེད་འོད་ཀྱི་ལྷའོ། །དགེ་བ་རྩལ་ཤུགས་ཆེ་བས་
བསོད་ནམས་སྐྱེའོ༼ཆེའོ༽། །ཏིང་འཛིན་རྩལ་ཤུགས་མངོན་དུ་ཆེ་བས་འབྲས་བུས་
ཆེའོ། །དེ་དག་དེ་ཡི་སྟེང་ཤེད་ན། ཞང་ཞུང་སྨར་གྱི་སྐད་དུ་ན། དམུ་ཧོ་ཨག་ཀྱོ་དྲུང་མུ་
སད། མུ་སངས་པ་ནི་སད། མུ་སུ་ཏི་མི་སད། དམུ་རུམ་མིང་ཏི་སད། མུ་མར་སྐྱེལ་ཞི་
སད། ཨག་ནེ་ཨོག་ཙོ་སད། །ཅེས་པ། སྤྱི་ཡི་མཚན་དང་དྲུག་པོ་ནི། གནས་གཙང་མ་
རིགས་ཀྱི་ལྷ་ལྔ་ལ། སེམས་ཅན་ལས་བསམ་པ་ཁྱད་དུ་ཞུགས་པ། གཤེན་གྱི་ས་ལྔ་དང་།
སྐྱོན་སྤངས་པའི་ས་དྲུག་ནི། མི་ཆེ་བ་དང་། མི་གདུང་པ་དང་། ཤིན་དུ་མཐོང་བ་དང་།
གྱ་ནོམ་སྣང་བ་དང་། འོག་མིན་གནམ་གྱི་ལྷ་དང་ལྔའོ། །གཤེན་རབ་ཀྱི་དགོངས་པ་ཤས་
མི་ཆེ་བས་མི་ཆེ་བའོ། །ཉོན་མོངས་པས་གདུང་བ་མེད་པས་མི་གདུང་པའོ། །གཤེན་རབ་
ཀྱི་ས་མཐོང་པས་ཤིན་དུ་མཐོང་བའོ། །དགོངས་པ་ཟབ་མོ་ལ་འབད་དེ་སྣང་བས་རྒྱ་
ནོམ་སྣང་དང་། གནམ་གྱི་གོང་དུ་གྱུར་པས་འོག་མིན་ནོ། །དེ་དག་དེའི་གོང་ན་ནི།
འཁོར་བའི་ཉེས་སྐྱོན་སྤང་པ་རྣམས་ཡོད་དོ། །ནམ་མཁའ་མཐའ་ཡས་དང་། རྣམ་ཤེས་
མཐའ་ཡས་དང་། ཅི་ཡང་མེད་པ་དང་། ཡོད་ཙམ་མེད་ཙམ་དང་བཞིའོ། །ད་ནི་དོན་
བཞི་པ་སྟོང་གི་ཚད་བསྟན་ཏེ། རི་རྭང་དང་ནི་ཏིང་རླུང་དང་། །ཚང་རྒྱུང་འཇིག་རྟེན་
སྟོང་ལ་ནི། །སྟོང་གི་དག་སྤྱི་ཕུད་དོ། །ཞེས་པ། ཕམ་ལིང་བིང་ང་ཉི་ཟླ་དང་། ཚང་རྒྱུང་
ཆེན་པོ་སྟོང་ལ་ནི། སྟོང་གི་དག་ཀྱང་སྤྱི་ཕུད་ཅེས་བྱ་སྟེ། གླིང་བཞི་རི་རབ་དང་བཅས་
པ་སྟོང་། ཉི་ཟླ་སྟོང་ལ། ཚངས་པ་འབུམ་ཁྲིའི་གནས་མན་ཆད་སྟོང་ལ་ནི། སྟོང་སྤྱི་
ཕུད་ཀྱི་འཇིག་རྟེན་གྱི་ཁམས་ཞེས་བྱའོ། །དེ་སྟོང་སྟོང་གི་གཉིས་པ་སྟེ། བར་གྱི་འཇིག་



136
སངས་རྒྱས་གཡུང་དྲུང་བོན་གྱི་དཔེ་ཚོགས།
རྟེན་གྱི་ཁམས་ཡིན་ནོ། །ཞེས་པ། སྟོང་སྤྱི་ཕུད་ཀྱི་འཇིག་རྟེན་གྱི་ཁམས་ནས་གཅིག་ནས་
གཉིས་
ཉིས་སུ་བགྲང་པའི་སྟོང་ལ་ནི། སྟོང་བར་མའི་འཇིག་རྟེན་གྱི་ཁམས་ཞེས་བྱའོ། །དེ་
ཙམ་སྟོང་ལ་སྟོང་གསུམ་མོ། །ཞེས་པ། སྟོང་གཉིས་པ་ནས་གྲངས་སུ་བགྲང་པ་སྟོང་ལ་
ནི། སྟོང་གསུམ་གྱི་སྟོང་ཆེན་པོའོ། །མཉམ་པོར་འཇིག་ཅིང་འབྱུང་བ་ཡིན། །ཞེས་པ།
འཇིག་རྟེན་ཁམས་དེ་དག་ཐམས་ཅད་མཉམ་པར་འཇིག་པ་ནི། དུས་གཅིག་ཏུ་
འཇིག་ཅིང་ཆགས་པའོ། །གནས་པ་ཡང་གཅིག་ཏུ་གནས་པའོ། །སྟོང་པ་ཡང་དུས་
གཅིག་ཏུ་སྟོང་སྟེ། དེ་ཡང་བར་གྱི་བསྐལ་པ་ཉི་ཤུར་གནས། ཉི་ཤུའི་ཡུན་དུ་སྟོང་པ་
ཡིན་ནོ། །ཉི་ཤུའི་ཡུན་དུ་ཆགས་[པ་]ཡིན་ནོ། །ད་ནི་ཆགས་པའི་ལམ་རྟེན་འབྲེལ་ཏེ་
བསྟན་པ་ནི། སྲིད་པའི་རྩེ་ནས་དམྱལ་བའི་གདར། །ཕྱོགས་བཅུའི་འཇིག་རྟེན་མཐའ་
དག་ཀུན། །ནམ་མཁས་ཁྱབ་པར་སྣོད་ཀྱི་མཛོད། །འབྱུང་བ་ཕྱི་ཡི་སྣོད་ཡིན་ནོ། །ཞེས་
པ་ནི། སྲིད་པའི་རྩེ་མོ་ནི་ཆགས་པའི་རྩེ་མོ་བྱ་སྟེ། ཞང་ཞུང་སྨར་གྱི་སྐད་དུ་ན། ལིག་
མོར་ཕྱ་སངས་པ། །ཞེས་པ། འོག་མིན་གནམ་གྱི་ལྷ་གནས་ཏེ། དེ་ཡི་གོང་ནས་གཞན་
མེད་པས། སྲིད་པའི་[རྩེ་མོའོ། །ཕྱོགས་བཅུའི་འཇིག་རྟེན་གྱི་གླིང་དེ་དག་མཐའ་མེད་
པ་ནི། ནམ་མཁས་གར་ཁྱབ་པ་དང་འདྲ་བས། དེ་དག་ཏུ་སྣང་ཚད་དུས་ཀྱི་འཇིག་
རྟེན་ནི་སྣོད་ཅེས་བྱའོ། །དེ་དག་ན་བཅུད་གནས་པ་ནི། བཅུད་རྫས་འདྲ་ལ། སྣོད་ནི་
མཛོད་འདྲ་བའི་ཕྱིར་རོ།།
ད་ནི་དོན་ལྔ་པ་༼གཉིས་པ༽དབང་པོ་ནང་གི་སྣོད་བསྟན་ཏེ། ནང་གི་མཛོད་
ནི་དྲུག་བསྟན་པ་ལ། མིག་གི་དབང་པོའི་སྣོད་དུ་སྟོན། །རྣ་བའི་དབང་པོའི་སྣོད་དུ་
སྟོན། །སྣ་ཡི་དབང་པོའི་སྣོད་དུ་སྟོན། །ལྕེ་ཡི་དབང་པོའི་སྣོད་དུ་སྟོན། །ལུས་ཀྱི་དབང་



མཛོད་ལྷ་འགྲེལ་བཞུགས་སོ།།
137
པོའི་སྣོད་དུ་སྟོན། །ཡིད་ཀྱི་དབང་པོའི་སྣོད་དུ་སྟོན། །ཞེས་པ། མིག་གི་དབང་པོའི་ལ
སོགས་པས་དབང་བྱེད་པའི་དོན་དང་། མིག་གི་དབང་པོ་ཟར་མའི་མེ་ཏོག་འདྲ་ལ་
སོགས་པ་ནི། འོག་ནས་དབང་པོ་སྟོན་པ་ལ་འབྱུང་བ་བཞིན་ནོ། །དབང་པོ་དེ་དག་
ཡུལ་སྣང་བའི་རྟེན་ཡིན་པས། དབང་པོ་དྭངས་པ་དེ་དག་ལ་བརྟེན་ནས་སྐྱེ་བའི་སྣོད་
ཅེས་བྱའོ། །རྣམ་པར་ཤེས་པ་སྐྱེ་བའི་རྟེན་ཡིན་པས་ཀྱང་། སྣོད་དུ་གྱུར་པའོ། །དེ་ཡང་
དཔེར་ན་མིག་གི་གཟུགས་ཡུལ་ནི་འཇིག་རྟེན་མིག་གི་དབང་པོའི་སྣོད་ལ། དབང་པོ་
དྭངས་པ་དེ་ལ་བརྟེན་ནས། མིག་གི་རྣམ་པར་ཤེས་པ་སྐྱེ་བ་མིག་གི་དབང་པོའི་སྣོད་
ཅེས་བྱའོ། །དེ་བཞིན་དུ་ཡིད་ཀྱི་རྣམ་པར་ཤེས་པའི་བར་དུ། སྐྱེ་བའི་རྟེན་དབང་པོ་
ཡིན་པས། དབང་པོ་རྣམས་ནི་སྣོད་དང་དེ་དག་དབང་བྱེད་པའི་རིམ་པ་དང་། མཚན་
ཉིད་དབང་པོ་བསྟན་པའི་དུས་སུ་འབྱུང་བཞིན་དུའོ། །སྤྱོད་ཡུལ་དྲུག་ནི་ཕྱི་སྣོད་
འགྱེད། །ཅེས་པ། མིག་གི་ཡུལ་ནི་གཟུགས་ཡིན་ཏེ། ཕྱི་ཡི་ཡུལ་དང་དབང་པོ་རྣམས།
སྣོད་རྣམས་ཀུན་ལ་ལོངས་སྤྱོད་ཅིང་འགྱེད་པའོ། །དེ་བཞིན་སྒྲ་དང་། དྲི་དང་། རོ་དང་།
རེག་དང་། བོན་རྣམས་ལ་ཡང་སྦྱར་བར་བྱའོ། །འདུ་བའི་སྣོད་ནི་ནང་དུ་འཆར། །ཞེས་
པ། ཡུན་ཅི་འདྲ་ཞེ་ན། དབང་པོ་ལ་སྣང་བས་ཤེས་པ་སྐྱེ་བ་སྟེ། ཕྱི་རོལ་ནང་དུ་སྣང་
བ་ནི་འདུ་བའོ། །རྟེན་པ་ནི་སྣོད་དོ། །དེ་ཡང་འདི་ལྟར་འཆར་སྟེ། དཔེར་ན་མིག་གི་
དབང་པོ་མ་ཉམས་པ་ལ། ཡུལ་ཁ་དོག་གི་རྣམ་པ་དཀར་པོ་དང་། དམར་པོ་ལ་སོགས་
པ་སྣང་ཙམ་ན། ཁ་དོག་གི་རྣམ་པ་ཅི་འདྲ་བ་ཞིག་དང་། ནང་དུ་འཆར་བས་ན་རྣམ་
པ་ཤེས་པ་སྐྱེའོ། །དེ་བཞིན་དུ་སྒྲ་ལ་སོགས་པ་སྦྱར་བར་བྱའོ། །ཅི་རྣམ་པ་ཤེས་པ་སྐྱེ་བ་
དག་ལ་སྣོད་ཅེས་བྱར་རུང་ན། རྣམ་པ་ཤེས་པ་མི་སྐྱེ་བའི་དབང་པོ་ལ། ཅིའི་ཕྱིར་སྣོད་



138
སངས་
ངས་རྒྱས་གཡུང་དྲུང་བོན་གྱི་དཔེ་ཚོགས།
ཅེས་བྱ་ཞེ་ན། དེ་བས་ན་དབང་པོ་ནང་གི་སྣོད་འདི། རིག་པ་མ་ཡིན་ནོ་ཞེ་ན། ལན་དུ་
དེ་ནི་འདི་ལྟར་སྟེ། གང་དབང་པོའི་སྐར་ཁུང་མ་དོད་པ་དམུ་ལོང་ལྟ་བུ་དང་། དབང་
པོའི་སྒོ་དོད་པ་ཀྱང་ཡུལ་མི་སྣང་བ་ལ། བསམ་གཏན་གྱི་ལྷ་རྣམས་ལྟ་བུ་ལ་ཡང་། ཕྱིས་
འབྱུང་བའི་རྟེན་ཅན་མ་ཡིན་ཞིང་། དེའི་རྒྱུས་སྐྱེ་བའི་ས་བོན་ཀུན་གཞི་ལ་བཞག་
པས་ན། འགལ་བ་མེད་དོ། །ཀུན་ལ་མཐུ་རྩལ་དབང་བྱེད་ཡིན། །ཞེས་པ། ཀུན་ནི་
ཡུལ་ཀུན་ལ་བྱའོ། །མཐུ་རྩལ་ནི་ཤེས་པ་སྐྱེ་བའི་མཐུ་དང་རྩལ་ལོ། །དབང་བྱེད་པ་ནི་
རང་གི་ཡུལ་དབང་བྱེད་པའོ། །ལ་ལ་གཞུང་གི་ཀུན་མཐུ་རྩལ་དབང་བྱེད་པའི་དོན་
ནི། དབང་པོའི་སྐར་ཁུང་མ་དོད་ལ་སྣང་བ་ཡིན་ཏེ། གང་དབང་པོའི་སྐར་ཁུང་དོད་པ་
དག་ནི། དབང་པོ་ནང་གི་སྣོད་ཡིན་ཏེ། གང་རྣམ་པ་སྐྱེ་བ་དེ་དབང་པོ་ནང་གི་སྣོད་དེ།
དེ་བས་ན་མཐུ་རྩལ་བྱེད་པའོ། །ཞེས་བྱ་བ་སྨོས་པ་ཡིན་ནོ། །ཞེས་ཟེར་རོ།།
ད་ནི་དོན་གསུམ་པ་ཤེས་དགུ་སོགས་པའི་སྣོད་བསྟན་ཏེ། ཤེས་པ་དགུ་ནི་
སོགས་པའི་མཛོད། །ཀུན་གཞི་མ་གཡོས་བོན་གྱི་ཀློང་། །ཞེས་པ། ཤེས་པ་དགུ་ནི།
མིག་གི་རྣམ་པར་ཤེས་པ་དང་། རྣ་བའི་རྣམ་པར་ཤེས་པ་དང་། སྣ་ཡི་རྣམ་པར་ཤེས་པ་
དང་། ལྕེ་ཡི་རྣམ་པར་ཤེས་པ་དང་། ལུས་ཀྱི་རྣམ་པར་ཤེས་པ་དང་། ཡིད་ཀྱི་རྣམ་པར་
ཤེས་པ་དང་། ཉོན་མོངས་པའི་རྣམ་པར་ཤེས་པ་དང་། ཀུན་གཞིའི་རྣམ་པར་ཤེས་པ་
དང་། རང་རིག་པའི་རྒྱལ་པོ་དགུའོ། །ཞེས་ཟེར་རོ། །རྣམ་པར་ཤེས་པའི་ཚོགས་བརྒྱད་
ལས། ཡིད་ཀྱི་རྣམ་པར་ཤེས་པ་ཁ་ཕྱིར་བལྟས་པས། ནང་དུ་བལྟས་པ་གཉིས་ཞེས་ཟེར་
རོ། །རྣམ་པར་ཤེས་པ་སྣ་ཚོགས་པ་ལ། ཤེས་པ་དགུ་ཞེས་བྱ་བར་མཐོང་སྟེ། དཔེར་ན་
མིག་དག་སྣ་ཚོགས་པས། སྣང་དགུ་བྱེད་ཅེས་བྱ་བར་བཞིན་ནོ། །དེ་ལྟ་བུའི་ཤེས་པ་



མཛོད་ལྷ་འགྲེལ་བཞུགས་སོ།།
13
དེས། བག་ཆགས་བསགས་པའི་གནས་དང་མཛོད་ནི། ཀུན་གཞིའོ། །དེ་ཡང་བོན་གྱི་
ཀློང་དང་འདྲ་བས་ཀློང་སྟེ། བོན་གྱི་ཀློང་ལ་དམིགས་པ་རྒྱ་མ་ཆད་པ་བཞིན་དུ། ཀུན་
གཞི་
་ལ་ཡང་རྒྱ་ཆད་པ་མེད་པས། བོན་གྱི་ཀློང་ཡང་ཡིན་ལ། ཀུན་གཞི་དེ་ལས་རྟོགས་
པ་དང་། སྤྱོད་པའི་གཡོ་བ་མེད་པས། མ་གཡོས་པའོ། །ལ་ལའི་གཞུང་གི ཀུན་གཞི་
གཡོ་བ་དང་བྲལ་བས། མ་གཡོས་པ་བོན་གྱི་ཀློང་། དེ་ལྟ་བུའི་ཀུན་གཞི་དེ་ཡང་། ལས་
རྒྱུ་འབྲས་མ་འདྲེས་པར་སོགས་པའི་སྣོད་དོ། །ཀུན་སྣང་རྟོགས་པ་ཤེས་པའི་རྒྱུ། །ཞེས་
པ། ཀུན་སྣང་ཞེས་བྱ་བ་ནི། རང་རིག་པའི་རྒྱལ་པོ་ཀུན་གཞི་བྱང་ཆུབ་ཀྱི་སེམས་དེ་
རྟོགས་ན། ཕྱི་ནང་ཀུན་སྣང་ཞིང་ཤེས་པ་སྟེ། ཡེ་ཤེས་པའི་རྒྱུའོ། །ཀུན་གཞི་ཀློང་ཆེན་
འབྱམས་པ་ལ། །བག་ཆགས་བོན་དུ་ཤེས་སོགས་གཉིས། །ཞེས། ཀུན་གཞི་ནི་ཀློང་
ལྟར་འབྱམས་ཡས་པས་ཀློང་སྟེ། དམིགས་དང་རྣམ་པ་མ་ཆད་པའོ། །དེ་ཡང་ལས་ཀྱི་
ས་བོན་འཛིན་པའི་གཞི་ཡིན་པས། ཀུན་གཞིའོ། །དེའི་ཡུལ་ཆེ་བས། ཡུལ་ཆེན་གཞི་
ཡང་ཆེ་བའི་ཀློང་ཆེན་འབྱམས་པའོ། །སོགས་པའི་རིགས་པ་ཡང་བག་ཆགས་སོགས་
ཏེ། བག་གམ་ཞད་ཅི་ལྟ་བ་བཞིན་ཆགས་པས་བག་ཆགས་སོ། །དེ་ཡུལ་བོན་ཅན་
ཐམས་ཅད་སོགས་ཏེ་དགེ་སྡིག་གི་ཤེས་པ་གཉིས་སོགས་སོ། །དེ་ལ་ལུང་དུ་མ་བསྟན་
པ་ཅི་སྟེ། མི་སོགས་ཞེ་ན། ལུང་དུ་མ་བསྟན་བསག་རྒྱུ་མེད་ཅེ་ན། ལུང་དུ་མ་བསྟན་པ་
ནི། དཔེར་ན་ས་བོན་རུལ་པ་དང་འདྲ་སྟེ། རུལ་པས་སྐྱེ་མི་ནུས་སོ། ཞེ་ན། ལིག་མིན་
ཨེར་རྒྱ་ཧ་ལས་གསུངས་པ་བཞིན་ནོ། །ཡིད་ཀྱི་རྣམ་པར་ཤེས་པ་དང་། ཉོན་མོངས་པ་
ཅན་གྱི་ཡིད་ལ། ཅི་སྟེ་མི་སོགས་པར། ཀུན་གཞི་ཁོ་ན་ལ་སོགས་པ་ཅི་སྟེ་ཞེ་ན། གང་
བག་ཆགས་ཀྱི་རྟེན་ནི་རྒྱུན་ཏུ་རྟག་པ་ཞིག་དགོས་ཏེ། དེ་ལུང་དུ་མ་བསྟན་ཞིང་བསྟན་



14
སངས་རྒྱས་གཡུང་དྲུང་བོན་གྱི་དཔེ་ཚོགས།
པ་ལ་མི་གཡོ་ཅིག་ལ། བསྒོ་བྱ་སྒོ་བྱེད་ཀྱི་འབྲེལ་པ་ཅིག་དགོས་ཏེ། དེ་དག་ལ་དེ་དག་
མེད་པས་བསྒོ་རུ་མི་བཏུབ་སྟེ། ཀུན་གཞི་ལ་དེ་དག་དང་ལྡན་པས་བསྒོ་ཞིང་ཆགས་སུ་
བཏུབ་པའོ། །རིག་པའི་སེམས་ནི་ཀུན་ཤེས་ཏེ། །ཐམས་ཅད་སོགས་པའི་བདག །ཅེས་
པ། ལས་དགེ་སྡིག་གི་ས་བོན་ཐམས་ཅད་སོགས་གཞི་དེ་ལ། དེ་ཉིད་ལོག་པར་ཤེས་པ་
དག་གི དེ་ལ་བདག་དང་བདག་གིས་འཛིན་ཤིང་སྣང་བ་ཡིན་པས་ན། དེ་མ་ཡིན་ལ་
དེ་ཡིན་ཏེ། རིག་པའི་ཡེ་ཤེས་ཤར་བའི་དུས་ན། དེ་ཉིད་ཡིན་པས་ན་བདག་ཅེས་བྱའོ།།
ད་ནི་དོན་བཞི་པ་ཐམས་ཅད་ཤོང་པ་བ་གའི་སྣོད་བསྟན་པ་ནི། མི་གཡོ་ནམ་
མཁའ་དབྱིངས་ཉིད་ལྟར། །དོན་གྱི་དགོས་པ་དེ་བཞིན་སྣོད། །ཅེས་པ། དཔེར་ན་ནམ་
མཁའ་ལ་གཡོ་རྩོལ་དང་རྟོག་པ་མེད་པ་དེ་ལ། ཐམས་ཅད་བརྟེན་པས་ཐམས་
ས་ཅད་
ཀྱི་སྣོད་ཡིན་པ་ལྟར། དོན་གྱི་དགོས་པ་ཞེས་བྱ་བ། དོན་དུ་དགོས་པ་སྟེ། སྐྱེ་བ་མེད་པ་
བོན་གྱི་ཀློང་དེ་ཡང་། སྣང་སྲིད་ཐམས་ཅད་ཀྱི་སྣོད་ཡིན་ཏེ། དེ་ལ་བརྟེན་ཅིང་དེའི་
ངང་དུ་མ་འདུས་པ་མེད་པའི་ཕྱིར་རོ། །ཀུན་འདུས་བདེ་ལྡན་ཐེག་ཆེན་འདི། །སྣང་
སྲིད་ཡོངས་ཀྱི་སྣོད་དུ་བཟང་། །ཞེས་པ། དེ་ལྟ་བུའི་བོན་བདེ་བ་ཆེན་པོ་དེ་ལ། མ་
འདུས་པ་མེད་པས་ཀུན་འདུས་པའོ། །དེ་ཉིད་ཐེག་པའི་ནང་ནས། ཆེན་པོའི་དོན་
ཡིན་པ་དང་། དེ་ཉིད་ཀྱིས་མ་ཐེག་པ་མེད་པས་ཐེག་ཆེན་པོ། དེ་ལ་ནི་བདེ་བ་དང་
སྡུག་བསྔལ་དུ་མེད་དོ། །སྡུག་བསྔལ་མིང་མེད་པས་བདེ་བ་དང་ལྡན་པས་བདེ་ཆེན་པོ།
སྣོད་དེར་མ་ཤོང་བའམ། མ་འདུས་པའམ། མི་གནས་པའམ། མི་སྣང་བའམ་ཡེ་མེད་དེ།
བདེ་ཞིང་སྡུག་བསྔལ་བ་མེད་པས་སྣོད་དུ་བཟང་གི་བྱའོ། །མི་གཡོ་ཁྱབ་ཆེན་མཉམ་
པ་འདི། །བོན་ཅན་ཡོངས་ཀྱི་སྣོད་དུ་བཟང་། །ཞེས་པ། བོན་ཉིད་བ་གའི་གཡོ་རྩོལ་



མཛོད་ལྷ་འགྲེལ་བཞུགས་སོ།།
14
དང་བྲལ་བ་དེ་ནི་བོན་ཉིད་དེ། སེམས་ཅན་དང་སེམས་ཅན་མ་ཡིན་པའི་ཀུན་གྱི་
རྟོགས་སམ་ཤེས་ཤིང་རིག་པ་ནི། བདེ་སྡུག་དང་བྱུང་ཚོར་ཡངས་དོག་མེད་པས། སྣོད་
དུ་བཟང་བའི་མཆོག་ཅེས་བྱའོ། །སྐྱེ་མེད་ཀུན་ཁྱབ་ཡེ་ཤེས་འདི། སེམས་ཅན་ཀུན་
གྱི་སྣོད་དུ་བཟང་། །ཞེས་པ། བ་གའི་ཀློང་སྐྱེ་འགག་དང་བྲལ་བ་དེ་ནི། སེམས་ཅན་
ལ་ཁྱབ་པས་ཀུན་ཁྱབ་ཅེས་བྱ་ལ། སེམས་ཅན་ཀུན་གྱི་རང་རིག་པའི་ཡེ་ཤེས། རང་
རེ་ལ་ཡེ་ནས་གནས་པ་ཡིན་པས། དེ་ཤེས་པ་ནི་ཡེ་ཤེས་སོ། །དེ་སེམས་ཅན་ཡང་དེ་
ལ་བརྟེན་པའི་གནས་སྣོད་དུ་བཟང་ལ། སྣོད་ཕྲན་ཐམས་ཅད་རང་སེམས་གདོད་ནས་
དག་པའི་ཀུན་གཞི་བྱང་ཆུབ་ཀྱི་ཡེ་ཤེས་དེར་འདུས། དེ་ཡི་ངང་ལ་རང་རིག་པའི་ཡེ་
ཤེས་ཤར་ནས། སེམས་ཅན་ཀུན་གྱི་སྣོད་དུ་བཟང་གི་དེ་ལ་བྱའོ། །དེ་བཞིན་སྣོད་ཀྱི་ནི་
ཀུན་འདུས་གསལ། །ཞེས་པ། སྣང་སྲིད་དུ་གྱུར་པ་ཐམས་ཅད་ནམ་མཁའ་དེ་བཞིན་
ཉིད་ཀྱི་ངང་དུ་འདུས། བོན་དུ་གྱུར་པ་ཐ་
པ་ཐམས་ཅད་བོན་ཉིད་དེ་བཞིན་ཉིད་ཀྱི་ངང་
དུ་འདུས། སྐྱེ་འགྲོ་རུ་སྣང་བ་ཐམས་ཅད་སེམས་ཉིད་དེ་བཞིན་ཉིད་ཀྱི་ངང་དུ་འདུས་
ཏེ། སྣོད་དེ་གསུམ་དུ་ཀུན་འདུས་པས་དེ་བཞིན་ཉིད་དུ་འདུས་ཀུན་འདུས་གསལ་སྟེ།
ཀུན་གྱི་རང་བཞིན་དེ་བཞིན་ཉིད་དུ་གསལ་བ་ལ་བྱའོ། །སྣོད་རྣམས་ཅི་བཞིན་བསྟན་
པ་ཡང་། རང་རིག་ཀུན་གཞི་ཉིད་ལ་འདུས། ཕྱི་རོལ་སྣོད་ལྟར་སྣང་བ་ཡང་། །ཀུན་
གཞི་བྱང་ཆུབ་སེམས་ཀྱི་ཀློང་། །ཞེས་པ། སྣོད་བཞི་ལ་སོགས་མང་དུ་བསྟན་པ་ནི་ཇི་
སྙེད་པའོ། །དེ་དག་ཀུན་ཡང་རང་གི་ཀུན་གཞི་ལ་འདུས་ཏེ། དེ་ཅི་ལྟར་ཞེ་ན། ཕྱི་རོལ་
གྱི་གནམ་རི་ས་བྲག་སྣོད་ལྟར་སྣང་བ་ཡང་། ཀུན་གཞི་འཁྲུལ་བས་དེ་ལྟར་སྣང་དུ་
ཟད་ཀྱི། ཕྱི་རོལ་ན་ཡུལ་དང་སྣོད་དུ་རུང་བ་མེད་དོ། །དེ་ཅི་ལྟར་ཞེ་ན། རང་གི་སེམས་



142
སངས་རྒྱས་གཡུང་དྲུང་བོན་གྱི་དཔེ་ཚོགས།
ཉིད་འཁྲུལ་པའི་བག་ཆགས་དེ་ལྟར་དུ་སྣང་བ་ཡིན་ནོ། །དེ་ཡང་མདོ་ལས། གཏོ་བུ་
འབུམ་སྲས་གཞན་ཡང་གཡུང་དྲུང་སེམས་དཔའ་རྣམས་བོན་ཐམས་ཅད་རང་གི་
སེམས་ལ་འདུས་པར་བཤད་ཅིག་ཉོན་ཅིག དེ་གང་ཞེ་ན། སྣང་བའི་བོན་ཐམས་ཅད་
ཀྱང་རང་གི་སེམས་ལས་འདུད་ན་༼འདུས་ནས༽མེད་དོ། །དེ་ཅིའི་ཕྱིར་ཞེ་ན། སེམས་
བས་ལོག་ལ་ཡོད་ན། དཔེར་ན་ཆུ་ལྟ་བུ་དངོས་པོ་ཞིག་ལ་གཤེན་རབ་བླ་མ་རྣམས་
ཀྱིས་ཡེ་ཤེས་པའི་ཡུལ་གྱི་༼དུ༽གཟིགས་སོ། །ལྷས་བདུད་རྩི་ལྟའོ། །ལྷ་མ་ཡིན་ལ་གོ་
མཚོན་དུ་སྣང་ངོ་། །མིས་ནི་ཆུ་ཉིད་དུ་མཐོང་ངོ༌། །གནོད་སྦྱིན་གྱིས་ནི་ཡུ་ཏི་མྱོས་པའི་
ཆུ་རུ་མཐོང་ངོ་། །དུད་འགྲོ་ཡིས་ནི་གནས་དང་ཟས་དང་རྟེན་ལ་སོགས་པར་མཐོང་
ངོ༌། །ཞེས་བྱ་བ་ལ་སོགས་པ་གསུངས་པ་དང་། གཞན་ཡང་མི་དག་ཀྱང་བསམ་པ་
གང་དུ་བལྟས་པ། བལྟས་པར་སྣང་སྟེ། རྟག་ཏུ་རུས་པར་བསམ་པར་བྱས་ནས། སྣང་
སྲིད་རུས་པར་སྣང་བ་ལ་སོགས་པ་དང་། མི་དག་བསམ་པས་དབང་པོར་འགྱུར་ཏེ།
ནམ་མཁའ་ལས་ཁབ་འཛག་པ་དང་། མེ་འབར་བ་སྣང་བ་ལ་སོགས་པ་གང་ལྟར་
བརྟག་པ་ལྟར་སྣང་བས་ན། ཐམས་ཅད་ཀུན་གྱི་སྣོད་ནི་ཀུན་གཞི་ཡིན་ཞེས་བྱའོ།
།སྲིད་པའི་མཛོད་ཕུགས་ལས་སྣོད་བསྟན་པའི་ལེའུ་སྟེ། གནས་ལྔ་བསྟན་པའོ།། །།
ཞང་ཞུང་སྐད་དུ། ཏི་པང་(ནེ )སུམ་མུ་ཁུང་༼གུང༽སལ། བོད་སྐད་དུ། སྐྱེ་
འཕེལ་བཅུད་ནི་གསུམ་མཛོད་བསྟན་ཏེ། ད་ནི་གནས་དྲུག་པ་བཅུད་ཀྱི་མཛོད་བཤད་
པར་བྱ་སྟེ། དེ་ལ་ཡང་དོན་གསུམ་མཛོད་བསྟན་ཏེ། རླུང་སྒྲ་མེ་ཉི་ཆུ་སྒྲ་ས། །ནམ་མཁའི་
འོད་ཀྱི་སྤྲུལ་པ་ལས། །ལྷ་མོ་ལྔ་ནི་སྲིད་ནས་ཀྱང་། །འབྱུང་བ་ལྔ་ཡི་བཅུད་དུ་གསལ། །
ཞེས་པ། རླུང་ཡང་ཞིང་གཡོ་བ་དང་། མེ་ཚ་བ་དང་། ཆུ་གཤེར་བ་དང་། ས་སྲ་བ་དང་།



མཛོད་ལྷ་འགྲེལ་བཞུགས་སོ།།
143
ནམ་མཁའ་གསལ་ལ་གོ་འབྱེད་པའོ། །ལས་ཞེས་བྱ་བ་ནི། ནམ་མཁའ་གསལ་བ་རིན་
པོ་ཆེའི་ཐུགས་རྗེ་ལས། མཁའ་རིན་པོ་ཆེ་ལྟར་གནས་པའི་ཐུགས་རྗེ་ལ། ཐམས་ཅད་
ཀྱང་འབྱུང་ཞིང་སྲིད་ན། ལྷ་མོ་ལྔ་ཡེ་ནས་སྲིད་དེ། རླུང་གི་ལྷ་མོ་འདེགས་བྱེད་མ་དང་།
མེ་ཡི་ལྷ་མོ་གསལ་བྱེད་མ་དང་། ཆུ་ཡི་ལྷ་མོ་རླན་བྱེད་མ་དང་། ས་ཡི་ལྷ་མོ་སྲ་བྱེད་མ་
དང་། ནམ་མཁའི་ལྷ་མོ་གསལ་བྱེད་མ་དང་ལྔ། རླུང་ཅི་ཡང་མ་ཡིན་པ་ལས་ཅི་ལྟར་
ཡང་འཆར་ཞིང་འབྱུང་རུང་བས། རྩ་བའི་ལྷ་མོ་ལྔ་ཤར་བའོ། །དེ་ལས། རྒྱུད་ཞི་ཞིང་
ཐར་པར་བྱེད་པའི་ལྷ། ལྷག་པར་བསམ་པས་
སམ་པས་ཐུགས་རྗེས་ཆེ་བས་ལྷ། ཞེས་བྱའོ། །མོའི་
ཚུལ་དུ་སྤྲུལ་ཞིང་འབྱུང་ཞིང་འབྱུང་བའི་གཞིར་གྱུར་པས་ནག་མོའོ། །སྲིད་ཅེས་པ་
ནི། དེ་ལ་བརྟེན་ནས་སྤྲུལ་པའོ། །ཞེས་བྱ་བ་ནི། རྐྱེན་དང་ཆས་པ་སྟེ། དེ་ལས་བྱུང་ཞིང་
དེ་ལས་ཐིམ་པར། ཞེས་བྱ་བ་ཡིན་ནོ། །བཅུད་དུ་གསལ་བ་ནི། རླུང་ལ་སོགས་པའི་
འབྱུང་བ་ལྔ་ཐམས་ཅད་སྐྱེད་པར་བྱེད་པས། དེ་ལས་ཐམས་ཅད་འབྱུང་བས། འབྱུང་
བའི་རྒྱུ་སྟེ་རྒྱུའི་དོན་ནོ། །བཅུད་ནི་ཟས་ཞིམ་པ་ལ་བཅུད་ཟས་ཟེར་བ་དང་འདྲ་སྟེ།
འབྱུང་བའི་དྭངས་མའི་བཅུད་དོ། །དེ་གསལ་བ་ནི་ཡེ་ནས་ཡིན་པའོ། །ཡང་ན་གསལ་
བ་ནི་མཁས་པས་བརྟག་སྟེ། དེ་ལྟར་རྟོགས་པའོ། །འབྱུང་ལྔའི་རྒྱུ་རྐྱེན་དང་། ལྷ་མོ་ལྔའི་
རྫུ་འཕྲུལ་ལས། རྩི་ཤིང་ནགས་ཚལ་སྐྱེད་མོ་ཚལ། །འབྱུང་བ་ལྔ་ཡི་བཅུད་དུ་གསལ། །
ཞེས་པ། འབྱུང་བའི་རྒྱུ་རྐྱེན་ས་བོན་དང་། རྐྱེན་ཆུ་ལུད་ལྟ་བུ་དང་། རྒྱུ་ས་བོན་གཅིག་
ལ། རྐྱེན་ཆུའི་རླན་དང་། མེའི་དྲོད་དང་། སའི་བརྟན་པ་དང་། ནམ་མཁས་སྐྱེ་བའི་གོ་
འབྱེད་པ་དང་། རླུང་གིས་བསྐྱེད་པའི་རྐྱེན་ནོ། །དེ་རེ་རེ་ལྔ་ལྔ་ལ་སོགས་པ་ནི། གཞེན་
༼ཞིང༽བཏབ་པ་བཞིན་ནོ། །ལྷ་མོ་ལྔའི་རྫུ་འཕྲུལ་ནི། ལྷ་མོ་གོང་དུ་བསྟན་པ་ལས།



i44
སངས་རྒྱས་གཡུང་དྲུང་བོན་གྱི་དཔེ་ཚོགས།
འབྱུང་བ་ལྔ་སྤྲུལ་ལྔ་སྤྲོས་སྒྱུ་བ་བཞིན། སྤྲུལ་པ་ནི་སྒྱུ་འཕྲུལ་ལོ། །སྤྲུལ་པ་དེ་ལས་རྩི་ཐོག་
དང་ནགས་ཚལ་དང་སྐྱེད་མོ་ཚལ་དང་། ཕྱིའི་སྣོད་དོ། །དེ་བཞིན་དབྱིངས་མཐའ་མེད་
པའི་བཅུད་དོ། །དྲི་ཞིམ་པ་ལྷ་གནས་པ་ནམ་རྩི་ཤིང་ངོ་། །ཤིང་ཕལ་པ་མང་པོ་ནི། ནགས་
ཚལ་ལོ། །བཟང་ཤིང་ལྟ་བུའི་དོན་གྱི་ཕྱིར། སྐྱེད་མོ་ཚལ་ལོ། །ཐམས་ཅད་ལྷ་མོ་ལྔ་དང་
འབྱུང་བ་ལྔའི་སྤྲུལ་པའི་བཅུད་ལས་སོ། །དབྱིངས་ཀྱི་ངང་ལས་བཅུད་ལྟ་བུར་འབྱུང་
ཞིང་སྤྲུལ་པ། དཔེར་ན་འོ་མ་ལས་མར་ལྟ་བུར་སྲིད་པས་ན། དབྱིངས་ཀྱི་བཅུད་དོ།།
ད་ནི་སྤྱི་དོན་གཉིས་པ་ཡེ་ཤེས་ཀྱི་བཅུད་བསྟན་ཏེ། ཡེ་ཤེས་ལྔའི་བཅུད་བསྟན་
པ། །ཅི་ཡང་སྟོང་ཞིང་བདག་མེད་ལས། །མི་སྐྱེ་མི་འགག་ཡེ་ཤེས་བཅུད། །ཅེས་པ། དེ་
ལ་ཡེ་ཤེས་རང་ངོ་བོ་གསལ་བའི་ངང་སྟེ། དོན་ཤེས་པས་མཐར་ཕྱིན་པའོ། །དེ་ལ་དབྱེ་
ན་ལྔ་སྟེ། བོན་ཉིད་ཀྱི་ཡེ་ཤེས་དང་། མེ་ལོང་གསལ་བའི་ཡེ་ཤེས་དང་། དོན་ཀུན་
རྟོགས་པའི་ཡེ་ཤེས་དང་། འཕྲིན་ལས་མཐར་ཕྱིན་པའི་ཡེ་ཤེས་དང་། བྱ་བ་ལྷུན་གྱི་
གྲུབ་པའི་ཡེ་ཤེས་དང་ལྔའོ། །བོན་ཉིད་ཀྱི་ཡེ་ཤེས་ནི། བོན་ཉིད་ཅིར་ཡང་མ་ཡིན་པ་ལས།
རིག་པ་ཡང་ཡང་གསལ་བའོ། །མེ་ལོང་གསལ་བའི་ཡེ་ཤེས་ནི། ཡེ་ཤེས་དེའི་ངང་ལས་
སྣ་ཚོགས་ཅིར་ཡང་གསལ་བའོ། །དེ་ཡང་གསལ་ལ་མི་རྟོག་པའོ། །དོན་ཀུན་རྟོགས་པའི་ཡེ་
ཤེས་ནི། བོན་ཐམས་ཅད་གསལ་ལ་མ་འདྲེས་པར་མཁྱེན་པའོ། །འཕྲིན་ལས་མཐར་ཕྱིན་
པའི་ཡེ་ཤེས་ནི། དེའི་ངང་ལས་འགྲོ་བའི་དོན་མཐར་ཕྱིན་པའོ། །བདག་གཞན་གཉིས་སུ་
མེད་པར་མཉམ་པའི་ཡེ་ཤེས་སོ། །རྒྱས་པ་ནི་ཡེ་ཤེས་བསྟན་པས་ན་བསྟན་ནོ། །དེ་དག་ཡེ་
ཤེས་ཅིའི་ཕྱིར་ཞེ་ན། ཡེ་ཅི་བཞིན་པའི་དོན་ཤེས་པས་ཡེ་ཤེས་སོ། །མ་ནོར་པར་མཁྱེན་
པས་ཕྱིན་ཅི་མ་ལོག་པའོ། །དེ་ནས་ཡེ་ཤེས་ལྔའི་བཅུད་རེ་རེ་ནས་བསྟན་ཏེ། །ཞེས་པ།



145
མཛོད་ལྷ་འགྲེལ་བཞུགས་སོ།།
ཅི་ཡང་སྟོང་པ་ནི་ཅི་ཡང་རུང་པ་ཐམས་ཅད་སྟོང་པའོ། །བདག་མེད་པ་ནི་ཡང་དག་
པ་ནས་ང་དང་བདག་ཏུ་ཡེ་མ་གྲུབ་པའོ། །ལས་ཞེས་བྱ་བ་ནི། སྟོང་ཞིང་བདག་མེད་པ་
དེ་ལས་སོ། །དོན་ཀུན་ནི་དོན་དམ་པར་གསལ་ལ་ཕྱེ་བའོ། །མཉམ་པ་ནི་ཡེ་མཉམ་པ་
ཆེན་པོའི་ངང་ལ་གནས་པའོ། །ཅི་ཡང་སྟོང་ཞིང་བདག་མེད་པ་ལས། །མི་སྐྱེ་མི་འགག་
ཡེ་ནས་བཅུད། །ཅེས་པ། མི་སྐྱེ་བའི་བདག་མ་གྲུབ་པས་སྐྱེར་ཡེ་མེད་པའོ། །མི་འགག་
པ་ནི་ཡོད་མེད་གཉིས་ཀ་མ་འགག་པ་སྟེ། གཉིས་སུ་མེད་པའི་དོན་གསལ་ལ་མ་འགག་
པ་ནི། ཡེ་ནས་གསལ་ལ་འགག་ཏུ་མེད་པས། དོན་ནི་དབྱིངས་ཅི་ཡང་མ་ཡིན་པའི་ངང་
གི་གསལ་བས། སྐྱེ་འགག་མེད་པ་བོན་ཉིད་ཀྱི་དབྱིངས་ཀྱི་ཡེ་ཤེས་བཅུད་དོ། །མེ་ལོང་
གསལ་བའི་ཡེ་ཤེས་ནི། སྣང་སྲིད་ཐམས་ཅད་ཀུན་གསལ་བ། །རང་བཞིན་ཡེ་མེད་ཡེ་
ཤེས་བཅུད། །ཅེས་པ། སྣང་བ་སྣོད་དང་སྲིད་པ་སེམས་ཅན་ཡེ་མ་སྒྲིབ་པར་རང་གི་
གསལ་པ་དེ་ཡང་། གཞའ་ཚོན་དང་གཟུགས་བརྙན་ལྟར་གསལ་ལ་རང་བཞིན་མེད་
པ་སྟེ། དེ་ནི་ཡེ་ཤེས་ཀྱི་བཅུད་དོ། །དོན་ཀུན་རྟོགས་པའི་ཡེ་ཤེས་ནི། །མཉམ་ཉིད་སོ་
སོར་གསལ་བ་ལས། །དོན་གྱི་འགྱུར་མེད་ཡེ་ཤེས་བཅུད། །ཅེས་པ། མཚན་ཉིད་ནི། ས་
སྲ་བའི་མཚན་ཉིད། མེ་ཚ་བའི་མཚན་ཉིད། ཆུ་གཤེར་བའི་མཚན་ཉིད། རླུང་ཡང་
ཞིང་གཡོ་བའི་མཚན་ཉིད། མཁའ་གསལ་མ་འགག་པ་ལ་སོགས་པ། མ་འདྲེས་པ་སོ་
སོར་གསལ་བར་མ་འདྲེས་པ་ནི། ཡེ་ནས་མ་འདྲེས་གསལ་ལ་རང་བཞིན་མི་འགྱུར་
བའོ། །ཡང་ན་གསལ་ལ་མ་འདྲེས་པ་ནི། དོན་བོན་ཉིད་ལས་ཡེ་མི་འགྱུར་བས། དོན་
ལ་འགྱུར་བ་མེད་པའོ། །འཕྲིན་ལས་མཐར་ཕྱིན་པའི་ཡེ་ཤེས་ནི། བྱ་བ་ལྷུན་གྱིས་གྲུབ་
པ་ལ། །ཐམས་ཅད་མཐར་ཕྱིན་ཡེ་ཤེས་བཅུད། །ཅེས་པ། བྱ་བ་སྤྱིར་ལས་སོ། །དེ་ཡང་



146
སངས་རྒྱས་གཡུང་དྲུང་བོན་གྱི་དཔེ་ཚོགས།
ཐུགས་རྗེ་འགྲོ་དོན་བྱ་བ་དང་། ཡེ་ཤེས་ཀྱི་གཡུང་དྲུང་སེམས་དཔའ་རྣམས་ཤེས་རྒྱུད་
བཀྲོལ་བས། འདིར་གཤེན་གྱི་ཞིང་ཁམས་དགྱེས་པར་འགྱུར་ཞེས་བྱའོ། །ལྷུན་དང་
རང་གིས་གྲུབ་པ་ན། །ཐམས་ཅད་མཐར་ཕྱིན་ཡེ་ཤེས་བཅུད། །ཅེས་པ། བྱ་བ་དང་བྱ་
བ་མ་ཡིན་པའི་དོན་ཐམས་ཅད་ངང་གིས་འགྲུབ་པས་ན། བྱ་བ་འཕྲིན་ལས་མཐར་
ཕྱིན་པའོ། །མཐར་ཕྱིན་རྩེར་ཆིབས་པའི་དོན་དུ་བྱ་བ་ལ་བཟླ་བའོ། །དོན་དང་མཉམ་
པའི་ཡེ་ཤེས་ནི། །མཉམ་ཉིད་ངང་ལས་མ་གཡོ་བ། །ཐམས་ཅད་ཀུན་མཁྱེན་ཡེ་ཤེས་
བཅུད། །ཅེས་པ། དོན་མཉམ་པ་ཉིད་ཀྱི་ངང་གཡོ་རྩོལ་དང་བྲལ་བ་ནི། མི་གཡོ་བའི་
ངང་དེ་ཉིད་ལས། ཡེ་མི་འདའ་བཞིན་དུ། སྣང་སྲིད་དང་། ཕྱི་ནང་གི་བོན་ཐམས་ཅད་
གསལ་ལ་མ་འདྲེས་པར་མཁྱེན་པའོ། །དེ་ལྟ་བུའི་ཡེ་ཤེས་ལྔ་ཡང་། ཐམས་ཅད་མཁྱེན་
པའི་ཡེ་ཤེས་ལ་འདུས་པར་བསྟན་པ་ནི། དེ་བཞིན་ཡོངས་སུ་རྫོགས་པ་ལས། །ཅིར་
ཡང་མ་བཅོས་ཡེ་ཤེས་བཅུད། །ཅེས་པ། དེ་བཞིན་ནི་གོང་མ་བཞིན་ཏེ། ཡོངས་སུ་
རྫོགས་པ་ནི་ཐམས་ཅད་མཁྱེན་པའི་ཡེ་ཤེས་སོ། །ཡེ་ཤེས་ལྔ་ཡང་ངང་ངམ་རང་བཞིན་
དུ་རྫོགས་པའོ། །ཅི་ཡང་མ་བཅོས་པ་ནི་བཅོས་སླད་ཐམས་ཅད་དང་ཡེ་ནས་བྲལ་བ་
སྟེ། མ་བཅོས་པའི་སྤྱི་དང་རང་གི་མཚན་ཉིད་སོ་སོར་གསལ་ལ་མི་དམིགས་པ་ནི་ཡེ་
ཤེས་ཀྱི་བཅུད་དོ། །དེ་རེ་རེ་ལ་ཡང་དོན་ལྔ་ལྔ་ལ་སོགས་པ་ལས་དང་བྱ་བའི་སྒོ་ནས།
དཔག་གིས་མི་དཔོག་པར་སྟོན་པ་ནི། གཅིག་ལས་གཅིག་སྤྲོས་བརྒྱ་སྟོང་ལྟར། །ཁྲི་
དང་འབུམ་འགྱུར་ཡེ་ཤེས་བཅུད། །ཅེས་པ། དེ་ལ་གཅིག་པོ་བཅུ་ལ་བཅུ། བཅུ་པོ་བཅུ་
ལ་བརྒྱ། བརྒྱ་པོ་བཅུ་ལ་སྟོང་། སྟོང་པོ་བཅུ་ལ་ཁྲི། ཁྲི་པོ་བཅུ་ལ་འབུམ། འབུམ་པོ་བཅུ་
ལ་བྱེ་བ། བྱེ་བ་བཅུ་ལ་ས་ཡ་ལ་སོགས་པར་འགྱུར་སྟེ། ཡེ་ཤེས་ལྔས་ཉི་ཤུ་རྩ་ལྔ། ཉི་ཤུ་



མཛོད་ལྷ་འགྲེལ་བཞུགས་སོ།།
14
རྩ་ལྔ་ལས། ཉིས་བརྒྱ་ལྔ་བཅུ་ལ་སོགས་ཏེ། ཡེ་ཤེས་བསམ་གྱིས་མི་ཁྱབ་དང་། དཔག་
གིས་མི་ལོང་པར་འགྱུར་རོ། །དེ་ལྟར་ཡེ་ཤེས་ཀྱི་སྤྲོ་བསྡུ་དང་། ངེས་པ་ཁོང་དུ་བཅུད་པ་
ན། ཡེ་ཤེས་ཀྱི་བཅུད་དོ། །ཅེས་སོ།།
ད་ནི་སྤྱི་དོན་གསུམ་པ་འགྲོ་བའི་དོན་སྐྱེ་གནས་ཀྱི་བཅུད་བསྟན་ཏེ། དེ་ལ་ཡང་
དོན་གསུམ་གྱིས་བསྟན་ཏེ། དེ་དང་འདོད་ཆགས་ཞེན་པའི་རྒྱུ་ལས་སྤྱོད་པ་དྲུག་བསྟན་
ཏེ། འདོད་ཆགས་སྐྱེ་བ་དྲུག་པོ་ནི། །གཉིས་གཉིས་འཁྲིག་པས་ཚིམ་པ་དང་། །གཉིས་
འཁྱུད་པ་ནི་ལག་བཅོང་དང༌། །རྒོད་འཛུམ་བལྟས་པས་ཚིམ་པར་འགྱུར། །ཞེས་
པ། འདོད་ཆགས་ཞེན་པའི་རྒྱུ་ལ་སྤྱོད་པ་དྲུག་སྟེ། གཉིས་གཉིས་[འཁྲིག་པ ]ནི་
རྒྱལ་ཆེན་རིགས་བཞིའོ། །འཁྱུད་པ་ནི་སུམ་ཅུ་རྩ་གསུམ་མོ། །ལག་བཅང་ནི་མཐའ་
བྲལ་ལོ། །རྒོད་པ་ནི་དགའ་ལྡན་ནོ། །འཛུམ་པས་ནི་འཕྲུལ་དགའ་འོ། །བལྟས་པས་
ནི་གཞན་འཕྲུལ་དབང་བྱེད་དོ། །དེ་རྣམས་ནི་ལྷའི་འདོད་ལ་ཆགས་པའི་ཁམས་ལ་
གནས་པས་འདོད་ཁམས་སོ། །འདོད་པ་ནི་སྲིད་པའོ། །ཆགས་ནི་གཞི་ཡིད་ཚིམ་པ་
དང་། སེམས་ཀྱི་གདུང་པ་རང་ས་ཡིན་ནོ། །དེ་ལྟར་ཆགས་པ་ལས་སྐྱེ་བའི་ལྷ་དེ་དག་
མངལ་ནས་སྐྱེས་བའམ། གཞན་ནས་མི་སྐྱེའོ། །འོ་ན་ཅི་ལྟར་སྐྱེ་ཞེ་ན། ལོ་ལྔ་དང་
བཅུ་ཡི་བར། འདོད་པ་དག་ནི་ལྷ་རྣམས་སྐྱེ། ཞེས་བྱ་བ་ལ། རྒྱལ་ཆེན་རིགས་བཞིའི་
ལོ་ལྔ་པར་སྐྱེའོ། །དེ་བཞིན་དུ་སུམ་ཅུ་རྩ་གསུམ་ལོ་དྲུག་དང་། མཐའ་བྲལ་ལོ་བདུན་
དང་། དགའ་ལྡན་ལོ་བརྒྱད་དང་། འཕྲུལ་དགའ་ལོ་དགུ་དང་། གཞན་འཕྲུལ་དབང་
བྱེད་ལོ་བཅུ་ལོན་པར་སྐྱེ་སྟེ། དེ་དག་ཀྱང་རང་གི་གོས་དང་བཅས་པ་སྟེ། ཕ་མའི་
འདུ་ཤེས་དང་ལྡན་པའོ། །ཅིའི་ཕྱིར་འདོད་པའི་ཁམས་ཞེས་བྱ་སྟེ། ཞེ་ན། འདོད་པའི་



148
སངས་རྒྱས་གཡུང་དྲུང་བོན་གྱི་དཔེ་ཚོགས།
སྐྱེ་བ་གསུམ་ཡོད་པས། །འདོད་པའི་ལྷ་མི་འདོད་པའི་ཁམས། །ཞེས་བྱ་བ་ལ། འདོད་
པ་གཞན་གྱི་སྤྲུལ་པ་ལ་དབང་བྱེད་པ་དང་། འདོད་པ་རང་གི་སྤྲུལ་པ་ལ་དབང་བྱེད་
པ་དང་། འདོད་པ་ཆེད་དུ་རྩོམ་པ་ལས་དབང་བྱེད་པ་དང་གསུམ་སྟེ། གཞན་འཕྲུལ་
དབང་བྱེད་དང་། འཕྲུལ་དགའ་དང་། ལྷ་བཞི་མི་རྣམས་ལ་སོགས་པ་དག་གོང་བཞིན་
ནོ། །དེ་ལྟར་འདོད་པ་སྐྱེ་བའི་གཞི་གསུམ་ཡོད་པས། དེ་ལྟར་འདོད་པ་གསུམ་ལ་དབང་
བྱེད་པས། འདོད་པའི་ཁམས་ཞེས་བྱའོ། །ཟླ་མཚན་ཁུ་བ་བུ་བཙའ་བ། །མི་ལ་སྲིད་
ཅིང་ལྷ་ལ་མེད། །ཅེས་བྱ་བ་ལ། ཟླ་མཚན་དེ་ཟླ་བའི་དུས་ཁྲག་འོང་བ་དང་། ཕོའི་ཁུ་
བ་དང་མོའི་བུ་བཙའ་བ་དང་། འདི་དག་ནི་གླིང་བཞིའི་མི་ལ་ཡོད་ཀྱི་ལྷ་དག་ལ་མེད་
དོ། །འོ་ན་ལྷ་དག་ཡིད་ཚིམ་པ་དང་སྐྱེ་བ་ཅི་ལས་སྲིད། ཅེས་ན། ཁུ་བ་རླུང་འབྱུང་རྫུས་
ཏེ་སྐྱེ། །ཞེས་བྱ་སྟེ། ལས་ཀྱི་རླུང་འཇམ་པོས་རྒྱུད་ཚིམ་པར་བྱེད་དེ། སྐྱེ་བ་ཡང་བརྫུས་
ཏེ་མའི་འཕྲག་པར་སྐྱེས་ཏེ། ཕོའི་གཡས་སུ་འབབ། མོའི་གཡོན་དུ་འབབ་བོ།།
ད་ནི་ཏིང་ངེ་འཛིན་གྱིས་རྗེས་སུ་སྐྱེ་བ་རྣམས་བསྟན་ཏེ། འོ་ན་གཟུགས་ཁམས་
སྐྱེ་བ་ཅི་ལས་སྲིད། །ཅེ་ན། གཟུགས་ཁམས་འདོད་ཆགས་སྤང་པ་སྟེ། །བདེ་བའི་ཏིང་
འཛིན་ལྡན་པ་ཡི། །ལུས་ཀུན་རྫོགས་ནས་གོས་དང་སྐྱེས། །ཞེས་བྱ་བ་ལ། རྒྱུ་འདོད་
ཆགས་འཁྲིག་པའི་ཞེན་པ་སྤངས་པས། འབྲས་བུ་ཁུ་བའི་ཟག་པ་མེད་དེ། ཡིད་བདེ་བ་
དང་། རྒྱུད་ཏིང་འཛིན་གྱི་བརླན་པར་བྱས་པའོ། །དེའི་ཕྱིར། སྐྱེ་བ་ཡང་ལུས་རྫོགས་པར་
སྐྱེ་སྟེ། གཟུགས་ཁྱད་པར་དུ་བཟང་ཞིང་མཛེས་པ་གཟུགས་ཀྱི་ཁམས་སོ། །གཟུགས་
བཟང་པོ་དེ་ཉིད་རང་གི་གོས་ཀྱིས་བརྒྱན་པར་སྐྱེ་སྟེ། རང་གི་རྒྱན་རྣམས་ཀྱང་སྣ་
ཚོགས་པར་སྐྱེའོ། །ཅི་དེ་དག་ལ་འདོད་ཆགས་སྤྱོད་པ་སེམས་ལ་ཡང་མེད་ན། ཕོ་



མཛོད་ལྷ་འགྲེལ་བཞུགས་སོ།།
14
དང་མོར་ཡོད་དམ་ཞེ་ན། ཡོད་ཅེས་བྱའོ། །ཅིའི་ཕྱིར་ཡོད་ཅེ་ན། སྐྱེ་བའི་ལས་ཁྱད་
ཡོད་པའི་ཕྱིར་ཡོད་དེ། དེ་ལྟ་བུའི་ལྷ་དེ་དག་རྒྱུ་གང་གི་སྐྱེ་ཞེ་ན། དགའ་བ་སྐྱེ་བ་དང་
པོ་གསུམ། །ཚད་མེད་དགའ་བས་སྐྱེ་བ་ཡིན། །བདེ་བས་སྐྱེ་བ་གསུམ་པོ་ལ། །བསམ་
གཏན་གཉིས་པ་ཡེངས་པས་ལྟུང་། །ཞེས་བྱ་བ་ལ། དགའ་བའི་བདེ་བ་ནི། རྟོག་པ་མེད་
པས་དགའ་བ་དང་། དཔྱོད་པ་མེད་པས་དགའ་བ་དང་། རྟོག་པ་ཡང་མེད་དཔྱོད་པ་ཡང་
མེད་པའི་དགའ་བ་དང་། རྒྱུ་དེས་བསམ་གཏན་དང་པོའི་ལྷའི་རིས་གསུམ་དུ་སྐྱེའོ། །བདེ་
བས་སྐྱེ་བ་གསུམ་ལ། ཏིང་འཛིན་བསྟན་པའི་བདེ་བ་དང་། རྒྱུད་ཞི་བའི་བདེ་བ་དང་།
ཡིད་དགའ་བའི་བདེ་བ་དང་གསུམ་གྱི་རྒྱུད། བསམ་གཏན་གཉིས་པའི་ལྷའི་རིགས་
སྐྱེས་ཏེ། བསམ་གཏན་གཉིས་པ་དང་དང་པོ་ནི། གཡེང་བས་ལྟུང་སྟེ། ཏིང་འཛིན་འགུལ་
བའི་རྐྱེན་གྱིས། ལྟུང་བར་འགྱུར་བས་རབ་ཏུ་བརྟན་པ་ནི་མ་ཡིན་ནོ། །ཏིང་འཛིན་སྐྱེ་
བ་གསུམ་པོ་ནི། །བསམ་གཏན་གསུམ་པ་རྫོགས་པ་ཡིན། །ཞེས་བྱ་བ་ལ། ཏིང་འཛིན་
གསུམ་ནི། རྟོག་སྤྱོད་བྲལ་བའི་ཏིང་འཛིན་དང་། དགའ་བདེ་བྲལ་བའི་ཏིང་འཛིན་
དང་། གཡོ་འགུལ་རྩོལ་བ་སྤང་བའི་ཏིང་འཛིན་དང་གསུམ་མོ། །དེ་ལྟ་བུའི་ཏིང་
འཛིན་གསུམ་པོ་དེའི་རྒྱུས་བསམ་གཏན་གསུམ་པ་བསྐྱེད་པའོ། །བདེན་པས་སྐྱེ་བ་
གསུམ་པོ་ནི། །ལུས་ངག་ཡིད་གསུམ་དགེ་བའི་སྤྱོད། །ཅེས་བྱ་བ་ལ། ཟག་པ་མེད་པས་
བདེན་པ་དང་། བསོད་ནམས་ཀྱི་ལས་ཀྱི་རྒྱུན་སྐད་བདེན་པ་དང་། འདུ་ཤེས་དང་
ཚོར་བའི་བྱུང་ཚོར་སྤོང་བའི་བདེན་པ་དང་གསུམ་གྱི་རྒྱུས་བསམ་གཏན་བཞི་པོ་སྐྱེ་
སྟེ། དེ་དག་ལུས་ངག་ཡིད་གསུམ་གྱི་སྒོ་ནས་དགེ་སྤྱོད་དང་ལས་སུ་སྤྱོད་པའོ། །དེ་ལས་
ལྷ་ཚེ་རིང་པོ་ནི། ཏིང་འཛིན་གོལ་བའི་སྐྱེ་གནས་མ་རྟོགས་པའོ། །གཙང་མ་རིགས་ཀྱི་



150
སངས་རྒྱས་གཡུང་དྲུང་བོན་གྱི་དཔེ་ཚོགས།
ལྷ་ལྔ་ཅི་ལས་སྐྱེ་ཞེ་ན། གཙང་མའི་ལྷ་ལྔ་མི་གཡོ་བ། །ཞེས་བྱ་བ། གཡོ་རྩོལ་དང་བྲལ་
བ་ལས། རྩོལ་བ་མེད་པས་གཡོ་བ་མེད་དོ། །བསམ་གཏན་བཞིའི་ལྷ་ལྔ་མི་གཡོ་བ་ཏིང་
འཛིན་གྱིས་སྐྱེའོ། །རྣམ་པ་གཅིག་ཏུ་ན། བསམ་གཏན་དང་པོ་དང་། གཉིས་པ་དང་།
གསུམ་པ་དང་། དེ་གསུམ་གྱི་རྒྱུ་དེ་ལ་ཅི་སྐད་ཅེས་བྱ་བ་ཞེ་ན། བདེན་པས་སྐྱེ་བ་
གསུམ་པོ་ནི། །ལུས་ངག་ཡིད་གསུམ་དགེ་བ་སྤྱོད། །ཅེས་བྱའོ། །དེ་དག་ནི་ལས་འབྲས་
བུ་ངེས་པའི་བདེན་པ་ཞེས་བྱའོ། །དེ་སྤངས་པ་མེད་པས་དགའ་བའི་ལས་སྤྱད་པས།
བསམ་གཏན་དང་པོའི་ཡང་དང་པོའི་གནས་སུ་སྐྱེའོ། །དེ་བཞིན་དུ་གཡོ་བ་སྤངས་
པའི་ལས་བསོག་པས། ཁ་ནམ་མུ་དྲེར་གྱི་ལྷའི་གནས་ཀྱི་བར་དུ་སྐྱེའོ། །བསམ་གཏན་
བཞི་པ་ཅི་ལྟར་ཞེ་ན། གཙང་མའི་ལྷ་རྣམས་མི་གཡོ་བའོ། །ཞེས་བྱ་བ་ལ། བསམ་
གཏན་བཞི་པའི་ལྷ་རྣམས་ནི། མི་གཡོ་བའི་ཏིང་འཛིན་གྱིས་སྐྱེའོ། །དེ་དག་ཀྱང་ཉོན་
མོངས་པ་དང་མི་དགེ་བ་ཤིན་དུ་ཆུང་བས་གཙང་མའི་ལྷ་རྣམས་སོ། །དེ་བརྒལ་བ་
ཅི་༼གཅིག༽གཟུགས་ཁམས་འདོད་ཁམས་ན་ཕྱི་འཁོར་བར་མི་རིགས་སོ། །གཙང་
མ་རིགས་མི་དགེ་བ་ཤིན་དུ་ཆུང་ན། ལྷ་ཚེ་རིང་པོ་གནས་ངན་ན་ཡོད་པ་དེ་ཅི་ལྟ་བུ།
དེ་ནི་ལོག་པར་བསྟན་པ་ཡིན་ནོ། །ཞེ་ན། དེ་ལྟར་མ་ཡིན་ཏེ། འདོད་ཆགས་སྤངས་
པ་ཡང་། འཁྲིག་པའི་འདོད་ཆགས་དང་མངོན་དུ་རྒྱུ་བ་སྤངས་པ་ཡིན་གྱི། ས་བོན་
སྲིད་པའི་ཆགས་པ་ནི་མ་སྤངས་སོ། །གཙང་མ་ཡང་ཤས་ཆེ་བ་ཡིན་ཏེ། ཕལ་ཆེར་ལ་
དགོངས་པའོ། །ཅིར་༼སྤྱིར༽འཛམ་བུ་གླིང་ནི་མི་༼གི་མིས༽རྒྱལ་ཆེན་རིགས་བཞི་
ལ་སོགས་པ་གནས་སུ་འགྲོ་ཞིང་། མཐོང་བ་ཡོད་དམ་ཞེ་ན། སྤྲུལ་པས་གཞན་མཐོང་
མ་རྟོགས་པ། །དེ་དག་གོང་མ་མཐོང་བ་མེད། །ཅེས་བྱ་བ་ལ། སྤྲུལ་པས་མཐོང་བ་དང་།



མཛོད་ལྷ་འགྲེལ་བཞུགས་སོ།།
IsI
གཞན་ལྷ་ལ་སོགས་པའི་དབང་གིས་མཐོང་བ་ཡོད་ཀྱི། རང་གི་ནུས་པས་མཐོང་ཞིང་
འགྲོ་བ་ནི་མེད་དོ། །དེ་ལྟར་མི་མཐོང་པའི་གནས་གོང་འོག་དེ་ལ་ཐག་ཅི་ཙམ་ཞེ་ན།
གནས་ནས་གནས་འོག་ཅི་སྲིད་པ། །དེ་ནས་དེའི་གོང་ན་ཡང་ཡོད། །ཅེས་བྱ་བ་ལ།
འདི་ནས་རྒྱལ་ཆེན་རིགས་བཞིའི་བར་དུ་དཔག་ཚད་བཞི་ཁྲི་ཡོད་པ་དེ་བཞིན་དུ། དེ་
ནས་གསུམ་པ་ནི་ཆུ་སད་ཀྱི་བར་ཡང་བཞི་ཁྲིའོ། །འདི་སུམ་ཅུ་རྩ་གསུམ་དུ་བརྒྱད་
ཁྲི་ཡོད་དེ། དེ་ནས་མཐའ་བྲལ་དུ་ཡང་བརྒྱད་ཁྲིའོ། །འདི་མཐའ་བྲལ་དུ་ཡང་འབུམ་
དྲུག་ཁྲི་ཡོད་པ་དེ་བཞིན་དུ། དེ་ནས་དགའ་ལྡན་དུ་ཡང་འབུམ་དྲུག་ཁྲི་ཡོད་དོ། །དེ་
བཞིན་དུ་འོག་མིན་གྱི་བར་དུ་རྩིའོ། །སྐྱེ་བ་བཞི་ལས་རྒྱུ་ལྔ་སྲིད། །འབྱུང་བ་ལྔ་ལས་
ཀུན་ཀྱང་སྤྲུལ། །རྫུ་འཕྲུལ་འོད་ལས་ཆགས་པ་ལས། །ཞེས་བྱ་བ་ནི། སྐྱེ་བའི་རྒྱུ་བཞི་
ནི་སྐྱེ་བ་བཞི་གནས་ཏེ། སྒོ་ང་ལས་སྐྱེ་བ་དང་། མངལ་ལས་སྐྱེ་བ་དང་། རྫུས་ཏེ་སྐྱེ་བ་
དང་། དྲོད་གཤེར་ལས་སྐྱེ་བའོ། །རྒྱུད་ལྔ་ནི་ལྷ་ཡི་རྒྱུད་དང་། མི་ཡི་རྒྱུད་དང་། བྱོལ་
སོང་གི་རྒྱུད་དང་། ཡི་དྭགས་ཀྱི་རྒྱུད་དང་། དམྱལ་བའི་རྒྱུད་ཀྱི་ལམ་སྟེ། ལམ་རྒྱུད་ལྔ་
ཞེས་བྱའོ། །འབྱུང་བ་ལྔ་ལས་མ་སྐྱེས་པ་མེད་པས། ཕྱིའི་སྣོད་དང་འཁྲུལ་པའི་ངོ་ལ་
སྣང་ངོ་ཅོག་སྲིད་དོ། །དེ་བས་ན་ཐམས་ཅད་སྐྱེ་ཞེས་བྱ་བ་ཡིན་ནོ། །སྐྱེས་པ་ནི་འདུས་
བྱས་སོ། །དེ་དག་སྲིད་ལུགས་དང་སྤྲུལ་ལུགས་ཀྱི་འབྱུང་བ་ཆེན་པོས་རྒྱུ་བྱས་ནས་
སྤྲུལ་པ་སྟེ། ཀུན་ཀ་ཞེས་བྱ་བ་ཐམས་ཅད་དོ། །བཅུད་ཀྱི་འཇིག་རྟེན་གྱི་མི་ལ་སོགས་
པ། རྫུ་འཕྲུལ་དང་འོད་དང་བཅས་ནས་ཡས་ཆགས་ཏེ། འོད་གསལ་གྱི་ལྷ་ལས་ཡས་
འབབ་ནས་འོད་དང་ཆས་པ་གཉིས་བྱུང་བ་ནི། ལྷ་ཤེད་བུ་དང་། ཤེད་བུ་རོགས་ཞེས་
ཀྱང་བྱའོ། །སྣང་བ་འོད་ལྡན་དང་། མུན་པ་ཟེར་ལྡན་ཞེས་ཀྱང་བྱའོ། །ལས་དགེ་སྡིག་



152
སངས་རྒྱས་གཡུང་དྲུང་བོན་གྱི་དཔེ་ཚོགས།
གཉིས་ཀྱི་ཕ་མ་ཞེས་ཀྱང་བྱ་སྟེ། དེ་ནས་ཡབ་སངས་པོ་འབུམ་ཁྲི་ནས། ཡུམ་འཕྲུལ་ལྕམ་
ཆུ་ལྕགས་༼ལྕམ༽རྒྱལ་མོ་ལ་སོགས་པ། ཐ་མ་མི་དང་སྨྲ་དང་དུད་འགྲོ་དང་། ཡི་དྭགས་
དང་། དམྱལ་བ་སྲིད་པའི་བར་དུ་ཡིན་ཏེ། སྲིད་པའི་མཛོད་ནི་བསྟན་ཟིན་ཏོ། །དེའི་
བཅུད་བསྟན་པའི་སྲིད་པའི་ལུགས་དང་སྐྱེ་ལུགས་བསྟན་པའོ།།
ད་ནི་དོན་གཉིས་པ་བཅུད་ཀྱི་ཚད་བསྟན་ཏེ། འཛམ་གླིང་མི་ཡི་ལུས་ཚད་
ནི། །ཁྲུ་བཞི་པ་དང་ཕྱེད་དང་བཞི། །ཞེས་བྱ་བ་ལ། ཤིང་འཛམ་བུ་སྐྱེས་པའི་གླིང་ནི་
འཛམ་བུ་གླིང་སྟེ། ཆུས་བཅད་པས་ན་གླིང་ཞེས་བྱའོ། །དེ་ན་གནས་པའི་སེམས་ཅན་
ལ། མིའི་ལུས་ཀྱི་ཚད་ནི། གླིང་བའི་༼དེའི༽མི་ནི་རང་གི་ཁྱུ་བཞི་པའོ། །གླིང་ཕྲན་གྱི་
མི་ནི་ཁྲུ་ཕྱེད་དང་བཞི་པའོ། །ཤར་དང་བན་གླང་སྤྱོད་པ་ནི། །བྱང་གི་ལུས་ཚད་གཉིས་
འགྱུར་རོ། །ཞེས་བྱ་བ་ལ། ཤར་གྱི་ལུས་འཕགས་གླིང་ནི་མི་ཁྲུ་བརྒྱད་པའོ། །བན་གླང་
སྤྱོད་ཀྱི་གླིང་ན་ཁྲུ་བཅུ་དྲུག་པའོ། །སྒྲ་མི་སྙན་ནི་སུམ་ཅུ་རྩ་གཉིས་ཏེ། དེ་བས་ན་
གཉིས་འགྱུར་ཞེས་བྱའོ། །ལུས་བང་བཟང་ལ་
ནང་ལ་ལེགས་པ་དང་། གླིང་མཐོ་བར་འཕགས་
སོ། །བན་གླང་ནོར་བུ་ལ་སྤྱོད་པས་ན་བན་གླང་སྤྱོད་དོ། །ཞག་བདུན་གྱི་གོང་ནས་
གནོད་སྦྱིན་སྐར་མདའི་གདོང་། མི་སྨྲ་འཆི་བར་སྒྲོགས་པས་ན་སྒྲ་མི་སྙན་ནོ། །གླིང་
ཆུང་དག་ལ་ཚེ་ཚད་མེད། །གཅིག་ཏུ་མ་ངེས་མི་མ་ཡིན། །གཟུགས་མི་སྡུག་ལ་ཁྲུ་ཚད་
མེད། །ཅེས་བྱ་བ་ལ། གླིང་ཕྲན་ཕལ་ཆེར་ན་མི་མ་ཡིན་ལ་སོགས་པ་ཡོད་པ། གོང་དུ་
སྣོད་བསྟན་པའི་སྐབས་སུ་བསྟན་པ་དེ་བཞིན་ཏེ། ལུས་ཀྱི་ཚད་ནི་ཆེ་ཆུང་མ་ངེས་པས།
སྲིན་པོ་ལྟ་བུ་ཁ་ཅིག ཁྱད་དུ་ཆེ་བ་ཡང་ཡོད་ལ་ཁ་ཅིག་ཆུང་བ་ཡང་ཡོད་དོ། །གཟུགས་
མི་སྡུག་བ་ལ་ལག་པ་ཡང་དུད་འགྲོ་དང་མཚུངས་པ་ཡོད་པས། གཟུགས་མི་སྡུག་ལ་



མཛོད་ལྷ་འགྲེལ་བཞུགས་སོ།།
153
ཁྲུ་ཚད་ཆེ་ཆུང་མེད་པའོ།།
ད་ནི་ལྷ་རྣམས་ཀྱི་ལུས་ཚད་བསྟན་པ་ལ། འདོད་པ་ལྷའི་ལུས་ཀྱི་ཚད། །རྒྱལ་
ཆེན་བཞི་ནས་ལིག་རྐྱ་སད། །རྒྱང་གྲགས་བཞི་ཆ་བཞི་ཆའོ། །ཞེས་བྱ་བ་ལ། འདོད་
པའི་ཁམས་ཀྱི་ལྷའི་ལུས་ཚད་ནི། ཕྱོགས་སྐྱོང་བའི་རྒྱལ་པོ་འཁོར་དང་བཅས་པའི་
ལུས་ནི། རྒྱང་གྲགས་བཞི་ཆ། སུམ་ཅུ་རྩ་གསུམ་རྒྱང་གྲགས་ཕྱེད། མཐའ་བྲལ་ནི་
རྒྱང་གྲགས་བཞི་ཆ་གསུམ། དགའ་ལྡན་ནི་རྒྱང་གྲགས་གཅིག འཕྲུལ་དགའ་ནི་
རྒྱང་གྲགས་གཅིག་དང་བཞི་ཆ། གཞན་འཕྲུལ་དབང་བྱེད་ནི་རྒྱང་གྲགས་ཕྱེད་དང་
གཉིས་ཏེ། དེ་བས་ན་ལིག་རྒྱའི་བར་བཞི་ཆ་རེ་རེ་བསྐྱེད་པའོ། །གཟུགས་ཅན་དང་པོ་
དཔག་ཚད་ཕྱེད། །གོང་གསུམ་དཔག་ཚད་ཕྱེད་ཕྱེད་བསྐྱེད། །ཅེས་བྱ་བ་ལ། གཟུགས་
ཁམས་ཀྱི་ལྷའི་དབང་པོ་ཚངས་པ་འདུན་ན་འདོན་རྣམས་ལ་ལུས་དཔག་ཚད་ཕྱེད་
དོ། །ཚངས་རིས་དཔག་ཚད་གཅིག་གོ །ཚངས་པ་འབུམ་ཁྲི་ལ་དཔག་ཚད་ཕྱེད་དང་
གཉིས་སོ། །འོད་ཆུང་ལ་གཉིས་སོ། །དེ་བས་ན་གོང་གོང་གསུམ་ནི་ཕྱེད་བསྐྱེད་པའོ། །འོད་
གསལ་ལས་ནི་འགྱུར་ཏེ། ཞེས་བྱ་བ་ལ། འོད་གསལ་ལ་དཔག་ཚད་བཞིའོ། །ཚད་མེད་
འོད་ལ་བརྒྱད་དོ། །དགེ་ཆུང་ལ་བཅུ་དྲུག་གོ །དགེ་རྒྱས་ལ་སུམ་ཅུ་རྩ་གཉིས་སོ། །ཚད་
མེད་དགེ་ལ་ལུས་དཔག་ཚད་དྲུག་ཅུ་རྩ་བཞི། སྤྲིན་མེད་འོད་ལ་ལུས་དཔག་ཚད་བརྒྱ་
ཉི་ཤུ་རྩ་བརྒྱད་དོ། །དེ་མིན་སད་ལ་གསུམ་དོར་རོ། །ཞེས་བྱ་བ་ནི། ང་མི་སྤྲིན་མེད་
ལ་དཔག་ཚད་གསུམ་དོར་བས་བརྒྱ་ཉི་ཤུ་རྩ་ལྔ་སྟེ། བསོད་ནམས་སྐྱེས་ཉིས་བརྒྱ་ལྔ་
བཅུའོ། །འབྲས་བུ་ཆེ་བའི་ལྷ་ལ་དཔག་ཚད་ལྔ་བརྒྱའོ། །མི་ཆེ་བའི་ལྷ་ལ་ལུས་དཔག་
ཚད་སྟོང་། མི་གདུང་བ་ཉིས་སྟོང་ངོ༌། །ཤིན་དུ་མཐོང་བ་བཞི་སྟོང་ངོ་། །གྱ་ནོམ་སྣང་



154
སངས་རྒྱས་གཡུང་དྲུང་བོན་གྱི་དཔེ་ཚོགས།
བ་བརྒྱད་སྟོང་ངོ་། །འོག་མིན་གྱི་ལྷ་རྣམས་དཔག་ཚད་ཁྲི་དྲུག་སྟོང་ཐུབ་སྟེ། དེ་བས་
རྐྱེལ་ཞིའི་བར་དུ་གཉིས་འགྱུར་བསྐྱེད་ཅེས་བྱའོ།།
ད་ནི་དོན་གསུམ་པ་ཆེན་པོའི་ཚད་བསྟན་ཏེ། སྒྲ་མི་སྙན་ནི་སྟོང་ཐུབ་སྟེ། །ཤར་
དང་ནུབ་ནི་ཕྱེད་ཕྱེད་བྲི། །ཞེས་བྱ་བ་ལ། བྱང་སྒྲ་མི་སྙན་གྱི་མི་རྣམས་ནི། ཚེ་ནི་སྟོང་
སྟོང་ཐུབ་སྟེ། ཤར་གྱི་ལུས་འཕགས་ནི་ཉིས་བརྒྱ་ལྔ་བཅུ་ཐུབ་བོ། །ནུབ་ཀྱི་བན་གླང་སྤྱོད་
ནི་ལྔ་བརྒྱ་ཐུབ་བོ། །འཛམ་གླིང་ཚེ་ལ་ངེས་པ་མེད། །དང་པོ་དཔག་མེད་ཐ་མ་བཅུ། །ཞེས་
བྱ་བ་ནི། འཛམ་བུ་གླིང་ན་མ་ངེས་ཏེ། རེས་འགའ་ཚེ་ལ་དཔག་ཏུ་མེད་པའི་དུས་དང་།
རེ་འགའ་ཚེ་ལོ་བཅུའི་དུས་ལ་སོགས་པ་སྟེ། གོང་དུ་བསྟན་པ་བཞིན་ནོ། །མི་ཡི་ལོ་ནི་
ལྔ་བཅུ་ལ། ཝེར་ཞི་སད་ཀྱི་ཉིན་ཞག་གཅིག དེ་ལ་ཚེ་ལོ་ལྔ་བརྒྱ་ཐུབ། །ཅེས་བྱ་བ་ལ།
མི་ཡི་ལོ་ལྔ་བཅུ་ལ། འདོད་པའི་ལྷའི་ཚེ་ཐུང་བ་རྒྱལ་ཆེན་བཞིའི་ཉིན་ཞག་གཅིག་
སྟེ། ཉིན་ཞག་དེ་བཅུ་༼སུམ་ཅུ༽ལ་ཟླ་བ་གཅིག ཟླ་བ་བཅུ་གཉིས་ལ་ལོ་གཅིག་ཏུ་
བྱས་པའི་ཚེ་ལོ་ལྔ་བརྒྱ་ཐུབ་བོ། །མི་ཡི་ལོ་རྩིས་ན་བྱེ་བ་ཕྲག་ལྔ་དང་བརྒྱད་འབུམ་
ཡོད་དོ། །དེ་བས་རྒྱལ་ཆེན་བཞིའི་ཟླ་བ་གཅིག་ལ་མི་ལོ་སྟོང་ལྔ་བརྒྱ་ཡོད་དོ། །རྒྱལ་
ཆེན་བཞིའི་ལོ་གཅིག་ལ་མི་ལོ་ཁྲི་བརྒྱད་སྟོང་ཡོད་དོ། །ཁྲི་བརྒྱད་སྟོང་པ་ལྔ་བརྒྱ་ལ་
བྱེ་བ་ཕྲག་ལྔ་ཡོད་དོ། །གསུམ་པ་ནི་ཆུ་སད་ཡན་ཆད། །ལོ་རྣམས་གཉིས་ཀ་གཉིས་
འགྱུར་རོ། །ཞེས་བྱ་བ་ལ། སུམ་ཅུ་རྩ་གསུམ་གྱི་ལྷ་མི་ལོ་བརྒྱ་ལ་ཞག་གཅིག ཞག་དེ་
སུམ་ཅུ་ལ་ཟླ་བ་གཅིག ཟླ་བ་དེ་བཅུ་གཉིས་ལོ་གཅིག་ཏུ་བརྩིས་པའི་ལོ་སྟོང་ཐུབ་
སྟེ། དེ་ཟླ་བ་གཅིག་མིའི་ལོ་གསུམ་སྟོང་ཡོད་དོ། །ལོ་གཅིག་ལ་མིའི་ལོ་གསུམ་ཁྲི་དྲུག་
སྟོང་ཡོད་ལ། ཐག་མིའི་༼ཐ་མའི༽ལོ་བྱེ་བ་ཕྲག་དགུ་དང་དུང་ཕྱུར་གསུམ་དང་ས་



མཛོད་ལྷ་འགྲེལ་བཞུགས་སོ།།
155
ཡ་གསུམ་ཡོད་དོ། །འཐབ་བྲལ་གྱི་ལྷ་རྣམས་ནི། མིའི་ལོ་ཉིས་བརྒྱ་ལ་ཞག་ཏུ་བརྩི་
བའི་ཞག་སུམ་ཅུ་ལ་ཟླ་བ་གཅིག ཟླ་བ་བཅུ་གཉིས་ལ་ལོ་གཅིག་ཏུ་བརྩིས་པའི་
ཚེ་ལོ་ཉིས་སྟོང་ཐུབ་སྟེ། མིའི་ལོར་བརྩིས་ན་ནི། ཟླ་བ་གཅིག་ལ་ལོ་དྲུག་སྟོང་ཡོད་
དོ། །ལོ་གཅིག་ལ་བདུན་འབུམ་༼བདུན་ཁྲི་༽ཉིས་སྟོང་ཡོད་དོ། །འཆར་རྩིས་ན་མི་
ཡི་ལོ་ས་ཡ་ཕྲག་བཅུ་བཞི་དང་བྱེ་བ་ཕྲག་བཞིའོ། །དགའ་ལྡན་གྱི་ལྷ་རྣམས་ནི། མི་
ཡི་༼ལོ༽བཞི་བརྒྱ་ལ་ཞག་གཅིག ཞག་དེ་སུམ་ཅུ་ལ་ཟླ་བ་གཅིག ཟླ་བ་བཅུ་གཉིས་
ལ་ལོ་གཅིག་བརྩིས་པའི་བཞི་སྟོང་ཐུབ་སྟེ། དགའ་ལྡན་གྱི་ཟླ་བ་གཅིག་ལ་མི་ལོ་ཁྲི་
[དང་]ཉིས་སྟོང་། ལོ་གཅིག་ལ་མིའི་ལོ་(ཆིག་འབུམ་བཞི་ཁྲི་[བཞི་]སྟོང་དུ་ཡོད་དོ། །
འཆར་བརྩིས་ལོ་ས་ཡ་ཕྲག་ལྔ་བཅུ་རྩ་བདུན་དང་བྱེ་བ་ཕྲག་དྲུག་གོ །འཕྲུལ་དགའི་
ལྷ་རྣམས་ཀྱི་ཞག་ལ་མིའི་ལོ་བརྒྱད་བརྒྱ་ཡོད་དོ། །ཞག་དེ་སུམ་ཅུ་ལ་ཟླ་བ་གཅིག་
གོ །ཟླ་བ་དེ་བཅུ་གཉིས་ལ་ལོ་གཅིག་ཏུ་བརྩིས་པའི་ལོ་བརྒྱད་སྟོང་ཐུབ་བོ། །འཕྲུལ་
དགའི་ལྷའི་བཅུ་༼ཟླ༽གཅིག་ལ། མིའི་ལོ་[ཉིས་ཁྲི་]བཞི་སྟོང་ཡོད་དོ། །འཕྲུལ་དགའི་
ལོ་གཅིག་ལ། མིའི་ལོ་ཉིས་འབུམ་བརྒྱད་ཁྲི་བརྒྱད་སྟོང་ཡོད་དོ། །འཆར་བརྩིས་ན། མི་
ལོ་ས་ཡ་ཕྲག་ཉིས་བརྒྱ་སུམ་ཅུ་དང་ལོ་བྱེ་བ་ཕྲག་བཞི་ཡོད་པ་ཡིན་ནོ། །གཞན་འཕྲུལ་
དབང་བྱེད་ཀྱི་ལྷའི་ཞག་གཅིག་ལ། མིའི་ལོ་[ཆིག་སྟོང་དྲུག་བརྒྱ་ཡོད་དོ། །ཞག་སུམ་
ཅུ་ལ་ཟླ་བ་གཅིག་གོ ཟླ་བ་དེ་བཅུ་གཉིས་ལ་ལོ་གཅིག་ཏུ་བརྩིས་པའི་ལོ་ཁྲི་དྲུག་
སྟོང་ཐུབ་སྟེ། གཞན་འཕྲུལ་དབང་བྱེད་ཀྱི་ཟླ་བ་གཅིག་ལ། མིའི་ལོ་བརྒྱད་ཁྲི་བཞི་
སྟོང་༼བཞི་ཁྲི་བརྒྱད་སྟོང༽ཡོད་དོ། གཞན་འཕྲུལ་དབང་བྱེད་ཀྱི་ལོ་གཅིག་ལ།
ལོ་ལྔ་འབུམ་བདུན་ཁྲི་དྲུག་སྟོང་ཡོད་དོ། །འཆར་བརྩིས་ན། ས་ཡ་ཕྲག་དགུ་བརྒྱ་ཉི་



is
སངས་རྒྱས་གཡུང་དྲུང་བོན་གྱི་དཔེ་ཚོགས།
ཤུ་རྩ་གཅིག་དང་། བྱེ་བ་ཕྲག་དྲུག་ཡོད་པ་ཡིན་ནོ། །བར་མ་དོར་འཆི་བ་ནི་ཡོད་པ་
མ་ཡིན་ནོ། །ཉིན་མཚན་བྱ་དང་མེ་ཏོག་སྟོན། །ཞེས་པ། འདོད་པའི་ཁམས་ན་མིའི་ཚེ་
ལོ་བས། ཞག་ཡུན་རིང་པོ་དེའི་ཉིན་མཚན་ཅི་ལས་མངོན་ཏེ། ཉི་མ་ནི་རང་རང་གི་འོད་
ལས་ལྟ་བ་ཡིན་ནོ། །ཞེ་ན། རྟགས་ནི་བྱའི་སྐད་འབྱིན་པ་དང་། མེ་ཏོག་རྣམས་ཁ་བྱེ་བ་ནི།
ཉིན་འབར་༼མོ༽ཞེས་བྱའོ། །གཟུགས་ཀྱི་ཁམས་ན་ཉིན་མཚན་མེད་དོ། །རང་འོད་དེ་
ལ་ཅི་ལྟར་བརྩི་ཞེ་ན། བསྐལ་པར་བརྩི་བར་བྱས་ཏེ། གཟུགས་ཁམས་འོད་ལས་གནས་
པའི་ཚེ། །ལུས་ཅན་རྣམས་ཀྱི་ལུས་ཚད་དང་། །ཚེའི་བསྐལ་པ་དེ་བཞིན་མཉམ། །ཞེས་
བྱའོ། །ཟུར་རི་བསྐལ་པ་ཕྱེད་ཐུབ་སྟེ། །ཞེས་པ། དཀྱིལ་ཟུར་རང་གི་ལྷ་རྣམས་ཀྱི་ལུས་
ལ། དཔག་ཚད་ཕྱེད་ཡོད་པ་དེ་བཞིན་དུ། ཚེ་ལོ་ཡང་བསྐལ་པའི་ཕྱེད་ཐུབ་བོ། །རྒྱུན་
བུ་བསྐལ་པ་གཅིག་ཏུ་གནས། །ཞེས་པ། རྒྱ་ཧུན་པུའི་ལྷ་རྣམས་ལ། ལུས་ལ་དཔག་
ཚད་གཅིག་ཡོད་པ་དེ་བཞིན་དུ། ཚེ་ལོ་ཡང་བསྐལ་པ་གཅིག་ཐུབ་བོ། །སངས་རྒྱུང་
སངས་པོ་འབུམ་ཁྲི་ནི། །བསྐལ་པ་ཕྱེད་དང་གཉིས་ཐུབ་བོ། །ཞེས་པ། སངས་པོ་འབུམ་
ཁྲི་ནི་ལྷ་རྣམས་ཀྱི། ལུས་ཀྱང་དཔག་ཚད་ཕྱེད་དང་གཉིས་ཡོད་པ་དེ་བཞིན་དུ། ཚེ་ལོ་
ཀྱང་བསྐལ་པ་ཕྱེད་དང་གཉིས་ཐུབ་བོ། །ཁི་ཀར་ཝེར་ཞི་བསྐལ་པ་གཉིས། ཁི་ཀར་ཝེར་
ཞི་ལྷའི་ལུས་ཀྱང་བསྐལ་པ་གཉིས་ཀྱི་ཚད་དུ་གནས་པ་བཞིན་ཚེ་ལོ་ཡང་དེ་བཞིན་
ཐུབ་པའོ། །ཁི་ཀར་ཉི་འབར་བཞི་ཡིན་ཏེ། ཁི་ཀར་ཉི་འབར་ལྷའི་ལུས་དཔག་ཚད་
བཞི་ཡོད་པ་བཞིན། ཚེ་ལོ་དེ་བཞིན་ཐུབ་པའོ། །ཡར་སྣེ་ཁི་ཀར་བརྒྱད་ཐུབ་བོ། །ཞེས་
པ། ལར་ཡང་འོད་ཆུང་ལ་བསྐལ་པ་གཉིས་སོ། །འོད་གསལ་ལ་བསྐལ་པ་བཞིའོ། །ཚད་
མེད་འོད་ལ་བསྐལ་པ་བརྒྱད་ཐུབ་བོ། །ཁ་ནམ་དེ་ཆུང་བསྐལ་པ་བཅུ་དྲུག་སྟེ། དགེ་རྒྱས་



མཛོད་ལྷ་འགྲེལ་བཞུགས་སོ།།
i57
བསྐལ་པ་སུམ་ཅུ་གཉིས། ཚད་མེད་དགེ་ལ་བསྐལ་པ་དྲུག་ཅུ་རྩ་བཞིའོ། །དུ་མུན་ཁི་
ཁར་སྤྲིན་མེད་ནི། བསྐལ་པ་བརྒྱ་དང་ཉི་ཤུ་རྩ་བརྒྱད་དོ། །ཤེ་ཙུ་དེ་བ་ཉིས་བརྒྱ་བཞི་དང་
བརྒྱད། འབྲས་བུ་ཆེ་བ་བསྐལ་པ་ལྔ་བརྒྱའོ། །གཙང་མ་རིགས་ཀྱི་ལྷ་ལྔ་ནི། །བརྒྱ་བརྒྱ་
གཉིས་འགྱུར་གཉིས་འགྱུར་བསྐྱེད། །ཅེས་པ། མི་ཆེ་ནི་བསྐལ་པ་སྟོང་ཐུབ། མི་གདུང་
བས་ན། བསྐལ་པ་ཉིས་སྟོང་ཐུབ། ཤིན་དུ་མཐོང་གི་སུམ་སྟོང་ཐུབ། གྱ་ནོམ་སྣང་གི་
བསྐལ་པ་བརྒྱད་[སྟོང་]ཐུབ་བོ། །འོག་མིན་ལྷ་རྣམས་ཀྱི་ཁྲི་དང་དྲུག་སྟོང་ཐུབ་བོ། ད་
ནི་མདོ་དང་མཐུན་སྟེ། གཟུགས་མེད་བསྐལ་པ་ཉིས་ཁྲི་ཐུབ་བོ། རིམ་གྱི་བཞི་ཁྲི་དྲུག་
ཁྲི་བརྒྱད་ཁྲི་ཐུབ། དེ་ལས་ངེས་པའི་མཚན་རྣམས་ནི། དམུ་རྡོང་ལྷན་ནེ། ནམ་མཁའ་
མཐའ་ཡས་སྐྱེ་མཆེད་ཀྱི་ལྷ་རྣམས་ཀྱི། ཚེ་ཚད་བསྐལ་པ་ཉིས་ཁྲི་ཐུབ། ཁྲི་སྨྲ་ལྷན་ནེ་
རྣམ་ཤེས་མཐའ་ཡས་སྐྱེ་མཆེད་ཀྱི་ལྷ་རྣམས་ཀྱི། བསྐལ་པ་བཞི་ཁྲི་ཐུབ། ལྡིང་མ་ཅི་
ཡང་མེད་པའི་སྐྱེ་མཆེད་ལྷ་རྣམས་ཀྱི། ཚེ་ཚད་བསྐལ་པ་དྲུག་ཁྲི་ཐུབ། མི་སྨྲ་ཁྲི་སྨེ་
ཕྱ་སངས་ཡོད་ཙམ་མེད་ཙམ་སྐྱེ་མཆེད་ལྷ་རྣམས་ཀྱི། དཔག་ཚད་བསྐལ་པ་བརྒྱད་ཁྲི་
ཐུབ་བོ། །ཅི་བསྐལ་པ་དེ་དག་ཆེན་པོ་ཡིན་ནམ། ཆུང་ངུ་ཡིན་ནམ། བར་གྱི་བསྐལ་
པ་ཡིན་ནམ། །ཞེ་ན། གསུམ་པོ་རྣམས་ནི་བསྐལ་ཆེན་ཕྱེད། གཞན་གྱི་བསྐལ་པ་ཆེན་
པོའོ། །ཞེས་པ། གསུམ་པོ་བསམ་གཏན་དང་པོའི་ལྷ་རྣམས་ཏེ། བསྐལ་པ་ཆེན་པོ་ཕྱེད་
ལ་བསྐལ་པ་གཅིག་ཏུ་བརྩིའོ། །གཞན་ནི་བསྐལ་པ་ཆེན་པོ་ཡིན་པར་ཤེས་པར་བྱའོ།།
ད་ནི་ངན་སོང་རྣམ་པ་གསུམ་གྱི་ཚེ་ལོའི་དཔག་ཚད་བསྟན་པར་བྱ་སྟེ། ཡང་
སོས་དུ་ཏི་དྲུག་རིམ་བཞིན། །འདོད་ལྷའི་ཚེ་དང་ཉིན་ཞག་མཉམ། །དེ་ལ་ཚེ་ལོ་དེ་
བཞིན་ནོ། །ཞེས་པ། ཡང་སོས་དང་། ཐིག་ནག་དང་། བསྡུས་འཇོམས་དང་། ངུ་འབོད་



158
སངས་རྒྱས་གཡུང་དྲུང་བོན་གྱི་དཔེ་ཚོགས།
དང་། ངུ་འབོད་ཆེན་པོ་དང་། ཚ་བ་དང་དྲུག་གོ །འདོད་ལྷའི་ཚེ་དང་ཉིན་ཞག་མཉམ་
པ་ནི། མིའི་ལོ་བྱེ་བ་ཕྲག་དགུ། རྒྱལ་ཆེན་རིགས་བཞིའི་ལོ་ལྔ་བརྒྱ་སྟེ། དེ་དང་མཉམ་
པ་ལ་ཡང་། ཡང་སོས་ཀྱི་ཞག་གཅིག་བརྩི། ཞག་དེ་སུམ་ཅུ་ལ་ཟླ་བ་གཅིག ཟླ་བ་བཅུ་
གཉིས་ལོ་གཅིག་གོ །དེ་བརྩིས་ལོ་ནི་ལྔ་བརྒྱ་ཡང་སོས་ཀྱིས་ཐུབ་བོ། །འཆར་བརྩིས་ན།
མི་ལོ་ས་ཡ་ཕྲག་འབུམ་དྲུག་ཁྲི་ཉིས་སྟོང་ཡོད་དོ། །མིའི་ལོ་ས་ཡ་ཕྲག་བཅུ་བཞི་དང་།
བྱེ་བ་ཕྲག་བཞི་ནི་སུམ་ཅུ་རྩ་གསུམ་གྱི་ལྷའི་ཚེ་ལོ་སྟོང་ཡོད་དོ། །དེ་དམྱལ་བ་ཐིག་
ནག་གི་ཞག་གཅིག་ཏུ་བརྩིས་ཏེ། ཞག་སུམ་ཅུ་ཟླ་བ་གཅིག ཟླ་བཅུ་གཉིས་ལོ་གཅིག་
ཏུ་བརྩིས་པའི་ལོ་སྟོང་ཐིག་ནག་གི་ཐུབ་བོ། །འཆར་བརྩིས་ན། མི་ཡི་ལོ་ས་ཡ་འབུམ་
ཕྲག་བཅུ་གཉིས་དང་། ས་ཡ་ཕྲག་དགུ་ཁྲི་དྲུག་སྟོང་ཡོད་དོ། །མི་ལོ་ས་ཡ་བཅུ་བཞི་
དང་། བྱེ་བ་ཕྲག་བཞི་དང་། མཐའ་བྲལ་ལྷའི་ལོ་སྟོང་སྟེ། དམྱལ་བ་བསྡུས་འཇོམས་གྱི་
ཞག་གཅིག དེ་ཞག་སུམ་ཅུ་ཟླ་བ་གཅིག་ཟླ་བ་བཅུ་གཉིས་ལོ་གཅིག་སྟེ། དེ་དེ་བརྩིས་
ལོ་ཉིས་སྟོང་བསྡུས་འཇོམས་ཀྱི་ཐུབ་བོ། །འཆར་བརྩིས་ན། མི་ཡི་ལོ་ས་ཡ་ཕྲག་གཅིག་
དང་། ས་ཡ་འབུམ་ཕྲག་གསུམ་དང་། འབུམ་དང་ཕྲག་དྲུག་ཁྲི་བརྒྱད་སྟོང་ཡོད་དོ། །མིའི་
ལོ་ས་ཡ་ཕྲག་ལྔ་བཅུ་དང༌། བྱེ་བ་ཕྲག་དྲུག་ནི་དགའ་ལྡན་ལྷའི་ལོ་བཞི་སྟོང་ཡིན་ཏེ།
དམྱལ་བ་ངུ་འབོད་ཀྱི་ཞག་གཅིག་སྟེ། ཞག་དེ་གསུམ་ཟླ་བ་གཅིག ཟླ་བ་བཅུ་གཉིས་ལོ་
གཅིག་སྟེ། དེ་རུ་བརྩིས་པའི་ལོ་བཞི་སྟོང་ངུ་འབོད་ཀྱི་ཐུབ་བོ། །འཆར་བརྩིས་ན། མིའི་
ལོ་ས་ཡ་ཕྲག་བརྒྱད་དང་། ས་ཡ་ཕྲག་དགུ་འབུམ་བཞི་ཁྲི་བཞི་སྟོང་ཡོད་དོ། །མིའི་ལོ་ས་
ཡ་ཕྲག་ཉིས་བརྒྱ་སུམ་ཅུ་དང་། བྱེ་བ་ཕྲག་བཞི་བརྒྱ་དང་ལོ་བརྒྱད་སྟོང་པ་སྟེ། དམྱལ་
བ་ངུ་འབོད་ཆེན་པོའི་ཞག་གཅིག་ཏུ་བརྩིའོ། །དེ་ཞག་སུམ་ཅུ་ཟླ་བ་གཅིག་དང་། ཟླ་



15
མཛོད་ལྷ་འགྲེལ་བཞུགས་སོ།།
བ་བཅུ་གཉིས་ལོ་གཅིག་ཏུ་བརྩིས་པའི་ལོ་བརྒྱད་སྟོང་དུ། ངུ་འབོད་ཆེན་པོའི་ཐུབ་
བོ། །འཆར་བརྩིས་ན། མིའི་ལོ་ས་ཡ་དྲུག་ཅུ་རྩ་དྲུག་དང་ལོ་ས་ཡ་ཕྲག་ཕྱེད་གསུམ་
དང་། ས་ཡ་ཕྲག་ལྔ་འབུམ་ལྔ་ཁྲི་ལྔ་སྟོང་ཡོད་དོ། །མི་ལོ་ས་ཡ་ཕྲག་ཉི་ཤུ་དང་། བྱེ་བ་
ཕྲག་དྲུག གཞན་འཕྲུལ་དབང་བྱེད་ཀྱི་ལོ་ཁྲི་དྲུག་སྟོང་ཐུབ་སྟེ། ཚ་བའི་དམྱལ་བའི་
ཞག་གཅིག་གོ །ཞག་དེ་སུམ་ཅུ་ཟླ་བ་གཅིག ཟླ་བ་བཅུ་གཉིས་ལོ་གཅིག་ཏུ་བརྩིས་
པའི་ལོ་ཁྲི་དྲུག་སྟོང་ཚ་བས་ཐུབ་བོ། །འཆར་བརྩིས་ན། མིའི་ལོ་ས་ཡ་ཕྲག་ལྔ་བརྒྱ་
དང་། ས་ཡ་ཕྲག་སུམ་ཅུ་དང་། ས་ཡ་ཕྲག་བྱེ་བ་བརྒྱད་དང་། བཞི་འབུམ་དང་། ལོ་
ས་ཡ་ཁྲི་དྲུག་སྟོང་ཡིན་ནོ། །རབ་ཏུ་ཚ་བའི་བསྐལ་པ་ཕྱེད། །མནར་མེད་བར་གྱི་
བསྐལ་པ་གཅིག །ཅེས་པ་ནི། རབ་ཏུ་ཚ་བའི་དམྱལ་བ་ལ། ཉི་ཚེ་བར་གྱི་བསྐལ་པ་
དང་། མནར་མེད་བར་གྱི་བསྐལ་པ་གཅིག་གོ །ཤེས་པ་ལས་སུ་མུན་པ་ཟེར་ལྡན་གྱི།
གསོའོ། །ཞེས་བརྗོད་པས། དེ་འཚོ་བའི་ཡང་སོས་དང་། དེ་ཁྲོ་ཆ་གི་༼ཁྲོ་ཆུའི༽ཐིག་
ནག་བཏབ་ནས། ཐིག་བཞིན་འདྲ་བས་ན་ཐིག་དང་། དེ་བསྡུས་ནས་རྡུང་པས་བསྡུས་
འཇོམས་དང་། དེ་རྡུང་ཞིང་འབོད་པས་ངུ་འབོད་དང་། ཆུང་ལས་ཆེར་འབོད་པས་ངུ་
འབོད་ཆེན་པོ་དང་། ཚ་བས་ཚ་བ་དང་། དེ་རབ་ཏུ་ཚ་བས་ཆེན་པོ་དང་། སྡུག་བསྔལ་
དེ་ལས་མནར་བས་མནར་མེད་པ་ཞེས་བྱའོ། །དུད་དང་མུར་ཟངས་ཕྲུ་སྐོས་ཀྱང་། དེ་
བཞིན་མ་ངེས་བར་དུ་གཅོད། །ཅེས་པ་ནི། དུད་ནི་རྨོངས་པས་དུད་འགྲོའོ། །དེའི་ནང་
ན་ཚེ་རིང་བ་ནི། མུར་ཟངས་ཀླུ་ཡིན་ནོ། །ཕྱུ་ནི་འཇིག་རྟེན་གྱི་ཕྱུ་མཁན་ནོ། །སྐོས་ནི་
འཇིག་རྟེན་གྱི་སྐོས་མཁན་ནོ། །ཀྱང་ནི་དེ་དག་ཀྱང་དེ་བཞིན་ཏུ་ཞེས་བྱ་སྟེ། ཚེ་རིང་
བ་དང་རབ་གྱི་བསྐལ་པ་གནས་པ་ཡོད་དོ། །ཅིའི་ན་ངན་སོང་གསུམ་དུ་སྐྱེ་ན། ལས་



i60
སངས་རྒྱས་གཡུང་དྲུང་བོན་གྱི་དཔེ་ཚོགས།
དང་བསོད་ནམས་བཟང་ངན་ཆེ་ཆུང་མེད་པར་སྐྱེ་འམ་ཞེ་ན། དེ་མ་ཡིན་ཏེ། མ་ངེས་
པའི་བར་དུ་གཅོད་པ་ནི། བར་མ་དོར་འཆི་བ་ཡོད་དོ། །ཅི་སྐོས་རྗེ་དྲང་དཀར་ལྷའི་
གནས་ནས། ལྷའི་དམག་དཔོན་དེ་ཡང་དུད་འགྲོ་འམ། ཞེ་ན་མ་ཡིན་ནམ། ཁ་ཅིག་
གིས་གཞུང་ཕྱྭ་དང་སྐོས་ནི་འདོག་པ་ཡིན་པས་ཞེས་ཟེར་རོ། །ཁ་ཅིག་ན་རེ། བགེགས་
ཡིན་པས། ཕྱིའི་རྒྱ་མཚོ་ལ་གནས་པའི་ཕྱིར་ཟེར་རོ། །དོན་དུ་ན་དོན་ཡང་དག་པར་
མ་རིག་པས་ན་དུད་འགྲོའོ། །ཕྱིའི་བྲིང་རྒྱུད་སྒྲིབ་པ་ཅན། །བསྐལ་པ་གཅིག་ཏུ་གནས་
པ་ཡིན། །ཞེས་པ། ཡི་དྭགས་ཕྱི་ཡི་སྒྲིབ་པ་ཅན། སྔོན་ནས་ཟས་ལ་སེར་སྣས་གཞན་
བསྲུང་བ་ཅན་ལ་བལྟས་པས། སྒྲིབ་པ་ཅན་དུག་ཏུ་གྱུར་ནས་དུག་ལ་ཚེ་རིང་བར་དུ་
བསྐལ་པ་གཅིག་ཏུ་གནས་པ་ཡིན་ནོ། །ནང་གི་སྲིང་རྒྱུད་སྒྲིབ་པ་ཅན། །མི་རྣམས་ཞག་
དང་ཟླ་མཐུན་པའི། །ལྔ་བརྒྱའི་ལོ་ནི་དེ་བཞིན་གནས། །ཞེས་པ་ནང་གི་ནི། ཕྱི་མ་ཡིན་
ལ། གཟའ་མི་དང་ཉེ་འཁོར་ལ་ཟས་དང་འཚོ་བ་ལ། རྟག་ཏུ་དྲི་མ་དང་མི་གཙང་བའི་
དབང་གིས་ཟས་ལ་མེ་མ་མུར་དང་སྐོམ་ལ་རྣག་ཁྲག་ངན་སྐྱུགས་སུ་མཐོང་སྟེ། མགོ་
ཆེ་སྐེ་ཕྲ་ཁ་ཆུང་ལྟོ་བ་ཆེ་རྐང་ལག་ཕྲ་སྟེ། ཟོས་པས་ཚ་ཞིང་རྩུབ་ལ་མངལ་ཏེ། སྙིང་རྗེ་
བའི་སྲིང་རྒྱུད་དེའི་ཚེ་ནི། མིའི་ཟླ་བ་གཅིག་ལ་ཡི་དྭགས་ཀྱི་ཞག་གཅིག་ཏུ་རྩིས་པའི་
ཚེ་ལོ་བརྒྱ་ཐུབ་བོ། །འཆར་རྩིས་ན། དེ་ལ་མིའི་ལོ་ཁྲི་ལྔ་སྟོང་ཡོད་དོ། །སྒྲིབ་པ་ཅན་གྱི་
སྒྲིབ་པ་ཅན། །སངས་༼ཚངས༽རྒྱུང་ཚེ་དང་མཉམ་པ་ཡིན། །ཞེས་པ། སྒྲིབ་པ་ཅན་
ཡང་སྒྲིབ་པ་ཅན་ནི། སྡུག་བསྔལ་བརྩི་བ་སྟེ། གོང་མ་གཉིས་ཀྱི་ཀློང་ཡང་མནར་བ་
དང་བཅང་པ་བྱས་པའི་སྒྲིབ་པ་ཅན་གྱི་ཡང་སྒྲིབ་པ་ཅན་ཏེ། དེའི་ཚེ་ནི་ཚངས་པ་འབུམ་
ཁྲི་ཉིད་དང་མཉམ་སྟེ། ཟས་སྐོམ་ལ་རབ་ཏུ་ཡིད་བཏགས་པས་ཡིད་བཏགས་སོ། །གྲང་



Ifl
མཛོད་ལྷ་འགྲེལ་བཞུགས་སོ།།
བའི་དམྱལ་བའི་ཚེ་ཚད་བསྟན་ཏེ། གྲང་བའི་སེམས་ཅན་དུ་ཏིའི་ཚེ། །ཏིལ་བོར་རང་
ལུས་མཉམ་དང་ཁེངས། །བརྒྱ་ལ་གཅིག་དབྱུང་ཟད་གྱུར་པ། །ཆུ་བུར་ཅན་གྱི་ཚེ་ཚད་
ཡིན། །ཞེས་པ། གྲང་བ་ནི་ཚ་བ་ཡིན་པའི་དུ་ཏི་དེའི་རང་གི་ལུས་དང་མཉམ་པའི་དོང་
གཅིག་ཏུ། ལོ་རེ་ལོན་བཞིན་རྡེའུ་རེ་བསྐྱུར་བས་ཁེངས་པ་དང་། ཡང་ལོ་རེ་ལོན་ཞིང་
ཏིལ་ཕྱུང་བས་ཟད་པ་དང་། ཆུ་བུར་ཅན་གྱི་ཚེ་ཟད་དེ། གྲང་བའི་དམྱལ་བ་བཞིན།
རང་ལུས་ཉི་ཤུ་འགྱུར་རྩིས་པས། །ཞེས་པ། ཆུ་བུར་ཅན་ལས་ཆུ་བུར་བརྡོལ་བ་ཅན་ནི།
རང་ལུས་ཉི་ཤུ་དང་མཉམ་པའི་དོང་ངོ༌། །ཀྱི་ཧུད་ཟེར་བ་ལ། རང་གི་ལུས་བཞི་བརྒྱ་
དང་མཉམ་པ་དོང་ངོ་། །སོ་ཇ
།སོ་ཐམ་ཐམ་པ་རང་
རང་གི་ལུས་བརྒྱ་སྟོང་དང་མཉམ་པའི་དོང་
ངོ༌། །མེ་ཏོག་ལྟར་གས་པ་ལ་ནི། རང་ལུས་དྲུག་འབུམ་དང་མཉམ་པ་དོང་ངོ་། །མེ་ཏོག་
ཆེན་པོ་ལྟར་གས་པ་ནི། རང་གི་ལས་བྱེ་བ་གསུམ་ཡང་ཉིས་འབུམ་དང་མཉམ་པའི་དོང་
ངོ་། །པདྨ་ལྟར་གས་པ་ནི། རང་གི་ལུས་ལ་ས་ཡ་དྲུག་དང་བྱེ་བ་བཞི་དང་མཉམ་པའི་
དོང་ངོ་། །པདྨ་ཆེན་པོ་ལྟར་གས་པ་ལ་ནི། རང་གི་ལུས་ལ་དུང་ཕྱུར་ཆེན་པོ་དང་། ས་ཡ་
བརྒྱད་ཀྱི་དོང་ངོ༌། །ཏིལ་རེ་ལོ་རེ་བསྐྱུར་བས་ཁེངས་པ་དང་། སླར་ཟད་པའོ། །ལ་ལའི་
གཞུང་གི རྟ་བརྒྱས་འཁོར་བའི་དོང་རིང་གཅིག །འདོད་ལྷ་དག་གི་ཚེ་རེ་ཞིང་། །ཏིལ་
འབྲུ་བསྐྱུར་བས་ཁེངས་གྱུར་པ། །མནར་མེད་པ་ཡི་ཚེ་ཚད་ཡིན། ཞེས་ཀྱང་ཟེར་རོ། །རྟ་
བརྒྱས་རྒྱུག་པའི་ཉིན་ལམ་གྱི་འཁོར་བའི་དོང་ཆུ་ཞེང་མཉམ་པ་ལ། གཏིང་ཡང་རྟ་
བབས་པའི་འཁོར་བའི་ཆུ་ཞེང་མཉམ་པ་ཞིག་ཏུ། རྒྱལ་ཆེན་རིགས་བཞིའི་ལོ་བརྒྱའི་
ཏིལ་བསྐྱུར་བས་ཁེངས་པའི། མནར་མེད་པའི་ཚེ་ཚད་དོ། །ཅི་སེམས་ཅན་གྱི་ཚེ་ལ་
ངེས་པ་ཅན་གང་། ངེས་པ་མེད་པ་ནི་གང་ཞེ་ན་ལན་དུ། རིགས་དྲུག་ཚེ་ལ་ངེས་



i62
སངས་རྒྱས་གཡུང་དྲུང་བོན་གྱི་དཔེ་ཚོགས།
མེད། །སྒྲ་མི་སྙན་གདོན་མི་ཟ། །ཞེས་པ་ནི། རིགས་དྲུག་གི་སེམས་ཅན་གྱི། ཚེ་ནི་མ་
ངེས་ཏེ་བར་དོ་རུ་འཆི་སྟེ། སྒྲ་མི་སྙན་གྱི་སེམས་ཅན་རྣམས་ཀྱི་ལོ་སྟོང་དུ་ངེས་སོ། །ཇི་
ཕྱིར་ཞེ་ན། བདག་དང་བདག་གིས་ངེས་པ་མེད་པའི་ཕྱིར། ཞེས་ངེས་ཞེས་བྱའོ། །འོ་ན་
བཀྲེས་སྐོམ་ལ་སོགས་པ་བདག་འཛིན་འཛམ་བུ་གླིང་ན་ཡོད་པ་ཅི་ལྟ་བུ། ཞེ་ན། དེ་ནི་
འདི་ལྟ་སྟེ། འཛམ་བུ་གླིང་ལ་སོགས་ཏེ་ཕལ་ཆེར་ལ་འདི་དག་ཡོད་པ་སྟེ། ཁ་ཟས་ཕྱེ་
ཆུ་དང་། ཤ་མར་དང་། འཁུར་བ་དང་། དབྱར་དགུན་དང་། ཆར་ཆུ་དང་། མུ་གེ་དང་།
སྐུ་རྒྱལ་སམ་དང་། ཚ་བ་དང་། གྲང་བ་དང་། བཀྲེས་སྐོམ་དང་། ཕ་མ་དང་། ཕོ་མོ་དང་།
རྗེ་འབངས་དང་། ནོར་ཟས་དང་། སྐྱིད་སྡུག་དང་། ང་བདག་དང་། བུ་ཚ་དང་། བདག་
གཞན་གྱི་ཉོན་མོངས་པ་ཡོད་མེད་གང་ཡོད་དོ། །སྨྲས་པ། བཀྲེས་སྐོམ་དངོས་ནི་འདོད་
པའི་ཁམས་ན་ནི་ཡོད་ཀྱི། གཞན་མ་དག་ན་མེད་དོ། །ཟས་ནི་གླིང་གསུམ་ན་ཡང་། ཕྱེ་དང་
འཁུར་བ་དང་། སྤྱན་གཟིགས་ལ་སོགས་པ་ནི་ཡོད་དོ། །སྒྲ་མི་སྙན་ན་ནི་ཤིང་ཐོག་ཟ་བས་
མེད་དོ། །འདོད་ཁམས་ཀྱི་ལྷ་རྣམས་ནི། དྲི་བདའ་དང་བདུད་རྩི་ཟའོ། །ཁམས་གཉིས་པོ་
ན་ནི་ཁམས་ཀྱི་ཟས་མེད་དེ། ཏིང་འཛིན་གྱི་ཟས་ཟ་བའོ། །འཛམ་བུ་གླིང་དང་། ལུས་
འཕགས་པོ་དང་། བན་གླང་སྤྱོད་ན་ཡོད་དོ། །ཆར་འབབ་པ་དང་། དབྱར་དགུན་དང་།
ང་བདག་གི་ཁམས་ཀྱི་ཟས་ཡོད་དོ། །སྒྲ་མི་སྙན་ན་མེད་དོ། །མུ་གེ་དང་། སྐུ་རྒྱལ་དང་།
གླིང་གསུམ་ན་ཡོད་ཀྱི། སྒྲ་མི་སྙན་ན་ཡོད་དོ། །གླིང་གསུམ་ན་གོང་དུ་སྨོས་རྣམས་
ཤས་ཆེ་ཆུང་དུ་ཡོད་དོ། །སྒྲ་མི་སྙན་ན་མེད་དོ། །འཛམ་གླིང་ན་ཉོ་ཚོང་དང་། གཡར་
སྐྱི་དང་། ཁ་ལེན་དང་། གཡང་ལེན་ལ་སོགས་སྐྱིད་སྡུག་གང་ཡང་ཡོད་དོ། །ལུས་འཕགས་
པོ་ན་ནི། ཤས་ཆེ་ཆུང་སྟེ་རས་སྤྱན་ཟེགས་ལ་སྟེ་ལེ་དང་། ཉོ་ཚོང་ཡོད་དོ། །བན་གླང་སྤྱོད་



i63
མཛོད་ལྷ་འགྲེལ་བཞུགས་སོ།།
ན་བན་གླང་དང་ནོར་བུ་ལ་ཉོ་ཚོང་བྱེད་དོ། །འདོད་པའི་ཁམས་ན་ཕོ་མོའི་མཚན་མ་
ཡོད་ཀྱི། གཟུགས་ཀྱི་ཁམས་ན་ཕོ་མོའི་མཚན་མ་མེད་དོ། །གླིང་གསུམ་ན་ནོར་བུ་དང་
འབྲས་བུ་ཡོད་དེ། སྒྲ་མི་སྙན་ན་ནོར་དང་འབྲས་བུ་མེད་དོ། །འདོད་པའི་ལྷ་ལ་ནོར་
འབྲས་བུ་མེད་དོ། །གཟུགས་ཁམས་ཀྱི་ལྷ་ལ་ནི་ནོར་ཡང་མེད། འབྲས་བུ་ཡང་མེད་
དོ། །འདོད་པའི་ཁམས་ན་ཕ་མ་ཡོད་དོ། །གཟུགས་ཁམས་ཡན་ཆད་ན་མེད་དོ། །འདོད་
པའི་ཁམས་ན་བྲན་དང་ཇོ་མོ་ཡོད་དོ། །སྒྲ་མི་སྙན་ན་རྗེ་འཁོར་མེད་དོ། །གླིང་གསུམ་
བུ་ཚ་ཡང་ཡོད་ཀྱི། དེ་ཡན་ཆད་ན་མེད་དོ། །ཁུ་ཁྲག་ནི་གླིང་བཞི་ཡོད་ཀྱི། རྒྱལ་ཆེན་
རིགས་བཞི་མན་༼ཡན༽ཆད་ན་མེད་དོ། །བག་མ་ལེན་པ་འདོད་ཁམས་ན་ཡོད་ཀྱི།
དགའ་ལྡན་ན་ཡོད་པ་མིན་ནོ། །ཞོར་ལ་བྱུང་པ་རྫོགས་སོ།།
ད་ནི་དོན་བཞི་པ་མཐའ་ཚད་བསྟན་ཏེ། གཟུགས་དང་མིང་དང་དུས་མཐའ་
ནི། །རྡུལ་དང་ཡི་གེ་སྐད་ཅིག་མ། །ཞེས་པ་ནི། དེ་ལ་གཟུགས་ཀྱི་མཐའ་ནི། རྡུལ་ཕྲ་རབ་
ཡིན་ལ། མིང་གི་མཐའ་ནི་ཡི་གེའོ། །དུས་ཀྱི་མཐའ་སྐད་ཅིག་མ་ཞེས་བྱའོ། །ཅི་རྡུལ་ཕྲ་
རབ་ཅེས་བྱ་བ་ནི་ཅི་ཙམ་ཞེ་ན། ཟང་ཏི་འབོ་ལ་ལུག་ཏི་ཧབ། །ཕྲ་རབ་རྡུལ་དང་རྡུལ་
ཕྲན་དང་། །ལྕགས་ཆུ་རི་བོང་ལུག་དང་གླང་། །ཉི་ཟེར་རྡུལ་དང་སྲོ་མ་ལས། །ཤིག་ལས་
བསྐྱེད་པའི་བདུན་འགྱུར་སོར། །ཞེས་པ། ཟང་ཏི་བདུན་ལ་ལུག་ཏི་གཅིག ལུག་ཏི་
བདུན་ལ་ཕྲ་རབ་གཅིག་གོ །ཕྲ་རབ་བདུན་ལ་རྡུལ་ཕྲག་གཅིག་གོ །ཕྲ་རབ་བདུན་
ལ་ཟངས་རྡུལ་གཅིག་གོ །ཟངས་རྡུལ་བདུན་ལ་ལྕགས་རྡུལ་གཅིག །ལྕགས་རྡུལ་
བདུན་ལ་ཆུ་རྡུལ་གཅིག་ །ཆུ་རྡུལ་བདུན་ལ་བོང་རྡུལ་གཅིག །བོང་རྡུལ་བདུན་ལ་
གླང་རྡུལ་གཅིག གླང་རྡུལ་བདུན་ལ་ཉི་ཟེར་རྡུལ་ཕྲན་གཅིག ཉི་ཟེར་རྡུལ་ཕྲན་



i64
སངས་རྒྱས་གཡུང་དྲུང་བོན་གྱི་དཔེ་ཚོགས།
གཉིས་ལ་སྲོ་མ་གཅིག སྲོ་མ་བདུན་ལ་ཤིག་འབྲིང་གཅིག ཤིག་བདུན་ལ་ནས་འབྲིང་
གཅིག ནས་བདུན་ལ་སོར་ཚིག་གཅིག སོར་ཚིག་ཉི་ཤུ་རྩ་བཞི་ཁྲུ། །ཁྲུ་བཞི་ལ་ནི་
གཞུ་འདོམ་གང་། །དེ་དག་ལྔ་བརྒྱ་རྒྱང་གྲགས་གཅིག །རྒྱང་གྲགས་བརྒྱད་ལ་དཔག་
ཚད་གཅིག །ཅེས་པ། སོར་ཚིག་ཉི་ཤུ་རྩ་བཞི་ཁྲུ་གང་སྟེ། ཁྲུ་གང་ལ་ནི་གཞུ་འདོམ་
གང་། ཞེས་པ་ལ། གཞུ་འདོམ་ལྔ་བརྒྱ་རྒྱང་གྲགས་གཅིག་གོ །རྒྱང་གྲགས་བརྒྱད་ལ་
དཔག་ཚད་གཅིག་གོ །ཞེས་བྱའོ། །སྐད་ཅིག་མའི་མཐའ་གང་ཞེ་ན། སྐད་ཙམ་བརྒྱ་ནི་
ཉི་ཤུ་ལ། །སྐད་ཅིག་མ་ནི་ཡིན་པར་འདོད། །དེ་དག་དྲུག་ཅུ་ཐང་གཅིག་སྟེ། །ཐང་ཡུད་
ཞིག་ཟླ་སུམ་ཅུ་འགྱུར། །ཞེས་པ་ནི། དེ་བ་ཙམ་ནི་སྐད་ཙམ་སྟེ། ཕྱིའི་དབང་པོའི་ཚད་ནི་
མི་ཟིན། ནང་གི་རིག་པ་ཚད་སྐབས་སུ་བཟུང་བ་ནི། སྐད་ཙམ་བརྒྱ་ནི་༼དང༽ཉི་ཤུ་ལ།
སྐད་ཅིག་མ་ནི་ཡིན་པར་འདོད། སྐད་ཅིག་མ་བཅུ་དྲུག་ལ་ཐང་གཅིག ཐང་སུམ་ཅུ་
ལ་ཡུད་གཅིག་གོ །ཡུད་སུམ་ཅུ་ལ་ཞག་གཅིག་གོ །ཞག་སུམ་ཅུ་ལ་ཟླ་བ་གཅིག་གོ །ཟླ་
བ་བཅུ་གཉིས་ལ་ལོ་གཅིག་གོ །གཞུང་ལ་ལ་ནས་ཐང་གཅིག་ནི། སེ་གོལ་བརྡེབ་པའི་
སྐད་ཙམ་ཡིན་ཡང་ཟེར་རོ། །མཐའ་གསུམ་གྱི་ཚད་བསྟན་ཏེ། ཆམ་ལ་ཕབ་ནས་སྣང་
སྲིད་ཕྱི་ནང་གི་ཆག་ཚད་གཞལ་བར་བྱ་བ་ཡིན་ནོ། །སྲིད་པའི་མཛོད་ཕུགས་ལས།
བཅུད་བསྟན་པའི་ལེའུ་སྟེ་དྲུག་པའོ།། །།
ཞང་ཞུང་སྐད་དུ། སྤུང་ཤེལ་ང་དྲུག་མུ་གུང་སལ། བོད་སྐད་དུ། དབང་པོ་དྲུག་
གི་མཛོད་བསྟན་པ། ད་ནི་གནས་བདུན་པ་ཀུན་སྒྱུར་དབང་པོ་དྲུག་གི་གནས་བསྟན་།
དེ་ལ་དོན་རྣམ་པ་བརྒྱད་ཀྱི་བསྟན་པ་ལས། དང་པོ་གཅོད་བྱེད་དབང་པོའི་རྐང་གྲངས་
བསྟན་པར་བྱ་སྟེ། གཅོད་བྱེད་དབང་པོ་དྲུག་བསྟན་པ། །ཞེས་པ་ནི། གཟུགས་ལས་



i65
མཛོད་ལྷ་འགྲེལ་བཞུགས་སོ།།
གསལ་གཅོད་དབང་པོ་དང་། །སྒྲ་ལས་གསལ་གཅོད་དབང་པོ་དང་། །ངད་ལྡན་གསལ་
གཅོད་དབང་པོ་དང་། །ཀུན་སྒྲོལ་འཁོར་ལོ་དབང་པོ་དང་། །ཀུན་སྡུད་རེག་གཅོད་
དབང་པོ་དང་། །ཡིད་མགྱོགས་ཀུན་གཅོད་དབང་པོ་དྲུག །ཅེས་པ། དེ་ལ་གཅོད་བྱེད་
དབང་པོ་དྲུག་གི་ཅི་ལྟར་གཅོད་ཅེ་ན། ཡུལ་ལ་ཤེས་པ་དྲུག་གི་མི་འཁྲུལ་པར་བསྟན་
ཏེ། དེ་ཡུལ་ལ་གཟུགས་གསལ་བར་གཅོད་པ་ནི། མིག་གི་དབང་པོའོ། །སྒྲ་ལ་གསལ་
བྱེད་གསལ་བར་གཅོད་པ་ནི། རྣ་བའི་དབང་པོའོ། །དྲི་ལ་དབང་བྱེད་ཚིམ་སྟེ་གསལ་
བར་གཅོད་པ་ནི། སྣ་ཡི་དབང་པོའོ། །སྐད་དང་བརྡ་ཚིག་ཀུན་ལ་གྲོལ་བའི་འཁོར་ལོ་
སྒྱུར་བའི་དབང་པོ་དང་། རོ་དང་གསུང་ལ་སྒྲ་དབང་སྒྱུར་ལྕེའི་དབང་པོ་། ཀུན་གྱི་རྟེན་
དུ་གྱུར་ཅིང་ཀུན་སྡུད་དེ། རེག་བྱ་ལ་དབང་བྱེད་གསལ་གཅོད་ལུས་ཀྱི་དབང་པོ་དང་།
ཡིད་བསྒྱུར་བའི་དབང་པོས་ཀུན་འཇུག་ཕྱིར་ཀུན་མགྱོགས་ཡིད་ཀྱི་དབང་པོ་དང་
དྲུག་གོ།
ད་ནི་དོན་གཉིས་པ་སྲོག་གི་དབང་པོ་དྲུག་བསྟན་ཏེ། གཟུགས་དང་སྲོག་
འཛིན་དབང་པོ་དང་། །སྒྲ་དང་མཉམ་སྦྱོར་སྲོག་འཛིན་དང་། །དྲི་དང་མཉམ་སྦྱོར་
སྲོག་འཛིན་དང་། །རོ་དང་མཉམ་སྦྱོར་སྲོག་འཛིན་དང་། །རེག་དང་མཉམ་སྦྱོར་སྲོག་
འཛིན་དང་། །བོན་དང་མཉམ་སྦྱོར་སྲོག་འཛིན་དྲུག །ཅེས་པ། རྒྱུད་འཛིན་པ་ནི་སྲོག་
སྟེ། ཤེས་པ་རིག་འདྲ་བ་ལ་དབང་བྱེད་པས་ན་དབང་པོའོ། །སྲོག་གི་དབང་པོ་ནི། ཡུལ་
གཟུགས་ལ་དང་པོར་མཉམ་པོར་སྦྱར་ནས་ཤེས་པའམ། རྣམ་པར་ཤེས་པ་གང་ཡིན་པ་
སྟེ། དོན་དུ་ན། མིག་གི་དབང་པོ་དང་། རྣམ་པར་ཤེས་པ་འཛོམ་པ་གང་ཡིན་པའོ། །དེ་
བཞིན་དུ་གཞན་དག་ལྔ་ལ་ཡང་སྦྱར་བར་བྱའོ།



i66
སངས་རྒྱས་གཡུང་དྲུང་བོན་གྱི་དཔེ་ཚོགས།
་སངས་
ད་ནི་དོན་གསུམ་པ་རྟོགས་པའི་དབང་པོ་དྲུག་བསྟན་པར་བྱ་སྟེ། རྟོགས་པའི་
དབང་པོ་དྲུག་བསྟན་པ། །ཞེས་པ་། མ་སྒྲིབ་གསལ་རྟོགས་དབང་པོ་དང་། །ཡེ་སར་
གསལ་རྟོགས་དབང་པོ་དང་། །མ་འགག་གསལ་རྟོགས་དབང་པོ་དང་། །རྣམ་གྲངས་
གསལ་རྟོགས་དབང་པོ་དང་། །བྱེད་པའི་བདག་རྟོགས་དབང་པོ་དང་། །དབང་ལྡན་
ཡེ་རྟོགས་དབང་པོ་དྲུག །ཅེས་པ་ནི། དེ་ཡང་དོན་ཅི་བཞིན་རྟོགས་པ་དང་ཤེས་པ་ནི།
རྟོགས་པའི་དབང་པོ་ཞེས་བྱའོ། །དངོས་སུ་ན་དོན་དམ་པ་ལ་དབང་བྱེད་པས་དབང་པོ་ཞེས་
བྱའོ། །དེ་ཡང་སྒྲིབ་པ་དང་བྲལ་སྟེ། ཐམས་ཅད་གསལ་བར་མཁྱེན་པའི་ཡེ་ཤེས་ནི། མ་སྒྲིབ་
པར་གསལ་བ་ནི་རྟོགས་པའི་དབང་པོ་ཞེས་བྱའོ། །ཡེ་ནས་ཡེ་ཉིད་སངས་རྒྱས་པར་རྟོགས་
པ་ནི། བྱེད་པའི་ཡེ་སངས་གསལ་རྟོགས་དབང་པོ་ཞེས་བྱའོ། །བོན་གྱི་སྒོ་དང་དོན་གང་ལ་
ཡང་མ་འགག་པར་རྟོགས་པ་ནི། མ་འགག་གསལ་བར་རྟོགས་པའི་དབང་པོ་ཞེས་བྱའོ། །མྱ་
ངན་ལ་འདས་པ་ཆེན་པོར་འགྲོ་བར་རྟོགས་པ་ནི་དབང་པའོ། །བྱེད་པར་བདག་ཉིད་སྟོང་
པར་རྟོགས་པ་ནི། བྱེད་པའི་དབང་པོ་རྟོགས་པའི་དབང་པོའོ། །ཡེ་ཉིད་སྤྲོས་པ་བྲལ་
བར་རྟོགས་པ་ནི། དབང་ལྡན་ཡེ་རྟོགས་པའི་དབང་པོ་ཞེས་བྱའོ། །གཞུང་ལ་ལ་ནས། མ་
སྒྲིབ་གསལ་རྟོགས་ནི། སོ་སོར་རྟོགས་པའི་ཡེ་ཤེས་ཡིན་ཏེ། བོན་ཐམས་ཅད་ལ་ཡེ་སྒྲིབ་
པ་མེད་པའོ། །ཡེ་སངས་གསལ་རྟོགས་ནི། བོན་གྱི་དབྱིངས་ཀྱི་ཡེ་ཤེས་ཡིན་ཏེ། སྲིད་
པ་གསུམ་སངས་མ་རྒྱས་པ་གང་ཡང་མེད་པའོ། །མ་འགག་གསལ་རྟོགས་ནི། སོ་སོར་
རྟོགས་པའི་ཡེ་ཤེས་ཡིན་ཏེ། བོན་ཐམས་ཅད་སོ་སོར་གསལ་ལ་མ་འགག་པར་མཁྱེན་
པའོ། །རྣམ་པར་གྲོལ་རྟོགས་དབང་པོ་ནི། མཉམ་པ་ཉིད་ཀྱི་ཡེ་ཤེས་ཡིན་ཏེ། བོན་
ཐམས་ཅད་རྣམ་པར་གྲོལ་ཞིང་ངང་གི་མཉམ་པའོ། །བྱེད་པའི་བདག་རྟོགས་ནི། བྱ་



མཛོད་ལྷ་འགྲེལ་བཞུགས་སོ།།
i67
བ་ནན་ཏན་ཡེ་ཤེས་ཡིན་ཏེ། བྱེད་པར་མེད་པར་ཡེ་ནས་ལྷུན་གྱིས་གྲུབ་པའོ། །དབང་
ལྡན་ཡེ་རྟོགས་ནི། རང་དབང་མངོན་དུ་ཤར་བའི་རིག་པའི་ཡེ་ཤེས་སོ། །ཞེས་ཀྱང་
ཟེར་རོ།།
ད་ནི་དོན་བཞི་པ་ཤེས་པའི་དབང་པོ་དྲུག་བསྟན་ཏེ། ཤེས་པའི་དབང་པོ་
དྲུག་གང་ཞེ་ན། གཟུགས་ཀུན་དག་ཤེས་དབང་པོ་དང་། །སྒྲ་ཀུན་དག་ཤེས་དབང་
པོ་དང་། །དྲི་ཀུན་དག་ཤེས་དབང་པོ་དང་། རོ་ཀུན་དག་ཤེས་པའི་དབང་པོ་དང་
།
རེག་ཀུན་དག་ཤེས་པའི་དབང་པོ་དང་། བོན་ཀུན་དག་ཤེས་པའི་དབང་པོ་དྲུག །ཅེས་
པ། དེ་ལ་ཤེས་པ་ནི་སེམས་ཏེ། དངོས་སུ་རྣམ་པར་ཤེས་པའོ། །དེ་ཡང་གཟུགས་མཐའ་
དག་ནི། སྐུ་ཡི་ལྷ་མོ་ཚན་ཆབ་མར་ཤེས་པ། དེ་བཞིན་དུ། སྒྲ་དང་། དྲི་དང་། རོ་དང་།
རོ་དང་། རེག་དང་། བོན་མཐའ་དག་ཀུན། སྒྲ་ཡི་ལྷ་མོ་དང་། དྲི་ཡི་ལྷ་མོ་དང་། རོ་ཡི་
ལྷ་མོ་དང་། རེག་གི་ལྷ་མོ་དང་། ཡིད་ཀྱི་ལྷ་མོ་ཤེས་པ་སྟེ། ཤེས་པ་སྐྱེ་བ་ཉིད་ལ་དབང་
བྱེད་པས་དབང་བའོ། །རྣམ་པ་གཅིག་ཏུ་ཀུན་ཤེས་བྱ་བ་དང་། ཡུལ་ཀུན་དག་ཤེས་བྱ་
བ་ནི། ཡུལ་གྱི་རྣམ་པ་ཀུན་དོན་དམ་པར་ཡང་དག་ཤེས་པ་ནི། རྣམ་པར་དག་པ་ཤེས་
པའི་དབང་པོ་ཞེས་ཟེར་ཏེ། ཚིག་དོན་བསྡེབ་པ་ལེགས་པས། དཔོན་གསས་ཁ་ཅིག་
གིས་བཞེད་དོ།།
ད་ནི་དོན་ལྔ་པ་རིག་པའི་དབང་པོ་དྲུག་བསྟན་ཏེ། །ཞེས་པས། །ཕྱི་ལ་རིག་པའི་
དབང་པོ་དང་། །ནང་ལ་རིག་པའི་དབང་པོ་དང་། །སྒྲ་ལ་རིག་པའི་དབང་པོ་དང་། །གསོ་
བ་རིག་པའི་དབང་པོ་དང་། །རྒྱུ་འབྲས་རིག་པའི་དབང་པོ་དང་། །དོན་ལ་རིག་པའི་
དབང་པོ་དང་དྲུག །ཅེས་པས། རིག་པ་ནི་ཤེས་པས་སྟེ། གང་ཡིན་པའི་དོན་ཤེས་པ་



i68
སངས་རྒྱས་གཡུང་དྲུང་བོན་གྱི་དཔེ་ཚོགས།
ལ་དབང་བྱེད་པ་དང་། རིག་པ་ལ་དབང་བྱེད་པས་དབང་པོ་ཞེས་བྱའོ། །དེ་ཡང་ཕྱི་ལ་
རིག་པ་ནི། ཕྱིའི་ཡུལ་ཤེས་པ་དང་། སྣོད་ཤེས་པའོ། །ནང་རིག་པ་ནི། ནང་གི་སེམས་
ཤེས་པ་དང་། བཅུད་ཤེས་པའོ། །སྒྲ་རིག་པ་ནི། སྒྲ་དང་སྐད་དང་། མཚན་སྣ་ཚོགས་
ཤེས་པའོ། །གསོ་བ་རིག་པ་ནི། གསོ་བར་བྱ་བ་དང་། སྲོག་སྐྱབས་པ་དང་། ཀུན་རིག་
པའོ། །རྒྱུ་འབྲས་རིག་པ་ནི། རྒྱུ་དང་འབྲས་བུ་དང་། ལས་ཀྱི་ནུས་མཐུ་ཤེས་པའོ། །དོན་
ལ་རིག་པ་ནི་ཕྱིན་ཅི་མ་ལོག་པའི་དོན་ཤེས་པའོ། །རྣམ་པ་གཅིག་ཏུ། ཕྱི་ནི་ཕྱིའི་ཡུལ་
བོན་ཉིད་དུ་ཤེས་པའོ། །ནང་རིག་པ་ནི། ཐམས་ཅད་སེམས་སུ་ཤེས་པའོ། །སྒྲ་རིག་པ་
ནི། སྒྲའི་རྣམ་གྲངས་རང་བཞིན་མེད་པར་ཤེས་པའོ། །གསོ་བའི་རིག་པ་ནི། ལུས་སྨན་
དང་དཔྱད་ཀྱི་གསོ་བར་རིག་པའོ། །སྲོག་སྐྱབས་དང་། སེམས་ཉིད་དུ་ཤེས་པས་གསོ་
བའོ། །རྒྱུ་འབྲས་རིག་པ་ནི། རྒྱུ་ཞེ་སྡང་ལས་འབྲས་བུ་མཐོ་དམན་དུ་རིག་པའོ།།
ད་ནི་དོན་དྲུག་པ་གསལ་བའི་དབང་པོ་དྲུག་བསྟན་ཏེ། གསལ་བའི་དབང་པོ་
དྲུག་བསྟན་པ་ཞེས་པ། ཡེ་ཤེས་སྤྱན་གསལ་དབང་པོ་དང་། །ཚངས་པའི་སྒྲ་གསལ་
དབང་པོ་དང༌། །ཐུགས་རྗེ་དྲི་གསལ་དབང་པོ་དང་། །བོན་ཉིད་རོ་གསལ་དབང་པོ་
དང་། །བདེན་པའི་རེག་གསལ་དབང་པོ་དང་། །མཉམ་པའི་བོན་གསལ་དབང་པོ་
དྲུག ཅེས་པ། མ་སྒྲིབ་པ་ཅི་ལྟར་ཡང་མཁྱེན་པ་ནི། གསལ་བའི་དབང་པོ་བྱའོ། །ཡེ་
ཤེས་ཀྱི་སྤྱན་གསལ་ལ་མ་འགག་པ་ནི། བོན་གྱི་སྐུ་ཡི་རང་བཞིན་ནོ། །ཚངས་པའི་
སྒྲ་གསང་ལ་སྙན་ཞིང་གདང་པར་ཐོས་པས། ངོ་བོ་ཉིད་ཀྱི་སྒྲ་ཐོས་པའོ། །ཐུགས་རྗེ་
དྲི་གསལ་ལ་གདང་པས། ངོ་བོ་ཉིད་ཀྱི་དྲི་ཚོར་བའོ། །བོན་གྱི་རོ་ནི་ཞི་ཞིང་གདང་
ཡང་ཆགས་མེད་པས། ངོ་བོ་ཉིད་ཀྱི་རོ་མྱོང་པའོ། །རེག་ནི་སྐུ་ཉིད་བདེན་པའི་མཚན་



མཛོད་ལྷ་འགྲེལ་བཞུགས་སོ།།
དང་དཔེ་བྱད་ཀྱི་རེག་པའི་ངོ་བོ་ཉིད་ཀྱི་རེག་ཚོར་བ་དང་། བོན་ཐམས་ཅད་ཐུགས་
ཉིད་མཉམ་པའི་ཀློང་ན་མཉམ་པར་གསལ་བས། ཡེ་མཉམ་ཆེན་པོས་རང་བཞིན་དུ་
གསལ་བའོ། །འདི་དྲུག་ནི་གསལ་བའི་དབང་པོ་དྲུག་སྟེ། གཞན་ལ་སྟོན་པ་དང་། ཉིད་
ལ་གསལ་བར་བསྟན་པ་ཐམས་ཅད་དེ་བཞིན་དུ་གསལ་བས། གསལ་བའི་དབང་པོ་
བྱའོ།།
ད་ནི་སྤྱི་དོན་བདུན་པ་དབང་པོ་དྲུག་གི་སྤྱོད་ཡུལ་བསྟན་ཏེ། དབང་པོ་དྲུག་
གི་སྤྱོད་ཡུལ་སྟོན། །ཅེས་པ། དང་པོ་གཅོད་བྱེད་ཀྱི་དབང་པོའི་སྤྱོད་ཡུལ་བསྟན་པ་ནི།
གསལ་བའི་ལོངས་སྤྱོད་ཁ་དོག་ལྔ། །གོ་བའི་ལོངས་སྤྱོད་སྒྲ་ཚིག་གསུམ། །ཚིམ་པའི་
ལོངས་སྤྱོད་དྲི་ཚོགས་འབྱེད། །གསོ་བའི་ལོངས་སྤྱོད་རོ་ཚོགས་དྲུག །ཚོར་བའི་ལོངས་
སྤྱོད་རྒྱན་ཚོགས་བརྒྱད་དོ། །མགྱོགས་པའི་ལོངས་སྤྱོད་ཀུན་ལ་སྤྱོད། །ཅེས་པ། གསལ་
བའི་མིག་གི་དབང་པོ་ལ་སྤྱོད་ཡུལ་ནི། ཁ་དོག་རྣམ་པ་ལྔ་ནི། དཀར་དམར་སེར་སྔོན་
ནག་དང་ལྔའོ། །གོ་བ་རྣ་བའི་དབང་པོའི་སྤྱོད་ཡུལ་ནི། ཟིན་པའི་སྒྲ། མ་ཟིན་པའི་སྒྲ།
གཉིས་ཀ་མ་ཡིན་པའི་སྒྲ་དང་གསུམ་མོ། །ཚིམ་པ་སྣའི་དབང་པོའི་སྤྱོད་ཡུལ་ནི། དྲི་
ཞིམ་པ་དང་། དྲི་ངད་པ་དང་། གཉིས་ཀ་མ་ཡིན་པའོ། །གསོ་བ་ལྕེ་ཡི་དབང་པོའི་སྤྱོད་
ཡུལ་ནི། མངར་བ་དང་། ཁ་བ་དང་། སྐྱུར་བ་དང་། ཚ་བ་དང་། ལན་ཚྭ་དང་། བསྔལ་
༼སྐ༽བའོ། །ཚོར་བ་ལུས་ཀྱི་དབང་པོའི་སྤྱོད་ཡུལ་ནི། རྒྱན་དང་རེག་བྱ་བཅུ་གཅིག་
དང་། འཇམ་པ་དང་། རྩུབ་པ་དང་། ལྗི་བ་དང་། ཡང་བ་དང་། བཀྲེས་པ་དང་། སྐོམ་པ་
དང་། ཚ་བ་དང་། གཤེར་བའོ། །མགྱོགས་པ་ཡིད་ཀྱི་སྤྱོད་ཡུལ་ནི། བོན་དུ་འགྱུར་བ་
ཐམས་ཅད་ལའོ།།



17
སངས་རྒྱས་གཡུང་དྲུང་བོན་གྱི་དཔེ་ཚོགས།
ད་ནི་སྲོག་གི་དབང་པོའི་སྤྱོད་ཡུལ་བསྟན་ཏེ། སྲོག་གི་དབང་པོའི་སྤྱོད་ཡུལ་
བསྟན། །ཅེས་པ། གཟུགས་དང་མཉམ་སྦྱོར་སྲོག་འཛིན་ནི། །རྣམ་ཤེས་ཁམས་ལ་
ལོངས་སྤྱོད་འགྱེད། །སྒྲ་དང་མཉམ་སྦྱོར་སྲོག་འཛིན་ནི། །ཆུའི་ཁམས་ལ་ལོངས་
སྤྱོད་འགྱེད། །དྲི་དང་མཉམ་སྦྱོར་སྲོག་འཛིན་ནི། །ནམ་མཁའི་ཁམས་ལ་ལོངས་
སྤྱོད་འགྱེད། །ཅེས་པ། མིག་གི་སྲོག་འཛིན་དབང་པོ་ནི། རྣམ་པར་ཤེས་པའི་ཁམས་
ལ་དབང་བྱེད་ཅིང་ལོངས་སྤྱོད་དོ། །རེག་དང་མཉམ་སྦྱོར་སྲོག་འཛིན་ནི། །རླུང་གི་
ཁམས་ལ་ལོངས་སྤྱོད་འགྱེད། །རོ་དང་མཉམ་སྦྱོར་སྲོག་འཛིན་ནི། །ནམ་མཁའི་
ཁམས་ལ་ལོངས་སྤྱོད་འགྱེད། །རེག་དང་མཉམ་སྦྱོར་སྲོག་འཛིན་ནི། །ས་ཡི་ཁམས་
ལ་ལོངས་སྤྱོད་འགྱེད། །བོན་དང་མཉམ་སྦྱོར་སྲོག་འཛིན་ནི། །ནམ་མཁའི་ཁམས་ལ་
ལོངས་སྤྱོད་འགྱེད། །ཅེས་པ། མིག་གི་སྲོག་འཛིན་དབང་པོ་ནི། རྣམ་པར་ཤེས་པའི་
ཁམས་ལ་དབང་ཞིང་ལོངས་སྤྱོད་དོ། །རྣམ་པར་ཤེས་པ་གསལ་བའི་ཕྱིར། རྣ་བའི་སྲོག་
གི་དབང་པོ་ནི། ཆུའི་ཁམས་ལ་ལོངས་སྤྱོད་འགྱེད། གཉིས་པ་འཕྲད་ཅིང་འདུས་པ་
ལས་སྒྲ་འབྱུང་བའི་ཕྱིར་རོ། །སྣ་ཡི་སྲོག་གི་དབང་པོ་ཡི། རླུང་གི་ཁམས་ལ་ལོངས་སྤྱོད་
འགྱེད་དེ། དྲི་ནི་གཉིས་འཕྲད་སྐྱོན་ནས་འབྱུང་བའི་ཕྱིར་རོ། །ལྕེ་ཡི་སྲོག་གི་དབང་
པོ་ནི། མེ་ཡི་ཁམས་ལ་ལོངས་སྤྱོད་འགྱེད་དེ། དྲོད་སྐྱེས་ནས་རོ་མཆོག་མྱོང་པའི་ཕྱིར་
རོ། །ལུས་ཀྱི་སྲོག་གི་དབང་པོ་ནི། ས་ཡི་ཁམས་ལ་ལོངས་སྤྱོད་འགྱེད་དེ། རྟེན་པའི་
སྒོ་ནས་རེག་ཚོར་བའི་ཕྱིར་རོ། །ཡིད་ཀྱི་སྲོག་གི་དབང་པོ་ཡི། ནམ་མཁའི་ཁམས་ལ་
ལོངས་སྤྱོད་འགྱེད་དེ། གསལ་སྟོང་ཡང་ལ་རྒྱ་ཆེའི་ཕྱིར་རོ། །དེ་ལྟ་བས་ན། དེའི་རྒྱུའི་
སྲོག་མི་བཅད་པ་སྟེ། སྲོག་གི་དབང་པོས་ལོངས་སྤྱོད་དོ། ། ཅི་འོ་སྲོག་གི་དབང་པོ་དེ་



17
མཛོད་ལྷ་འགྲེལ་བཞུགས་སོ།།
དག་ལ། ཁམས་རེ་རེ་ལས་མེད་དམ་ཞེ་ན། ཡོད་ན་ནི་ཡེ་ལ་ཡང་ཡོད་ལ། དེ་ཤས་ཆེ་
བ་དང་། མཚན་ཉིད་འདྲ་བ་ལ་འདོག་སྟེ། ཁམས་རེ་རེ་དང་སྦྱར་བ་ཡིན་ནོ།།
ད་ནི་རྟོགས་པའི་དབང་པོའི་སྤྱོད་ཡུལ་བསྟན་ཏེ། རྟོགས་པའི་དབང་པོའི་སྤྱོད་
ཅེས་པ། །མ་སྒྲིབ་གསལ་རྟོགས་དབང་པོ་ནི། །ངོ་བོ་ཉིད་ལ་ལོངས་སྤྱོད་འགྱེད། །ཡེ་
སངས་གསལ་རྟོགས་དབང་པོ་ནི། །དེ་བཞིན་ཉིད་ལ་ལོངས་སྤྱོད་འགྱེད། །མ་འགག་
གསལ་རྟོགས་དབང་པོ་ནི། །རང་བཞིན་ཉིད་ལ་ལོངས་སྤྱོད་འགྱེད། །རྣམ་གྲོལ་གསལ་
རྟོགས་དབང་པོ་ནི། །ཅི་བཞིན་ཉིད་ལ་ལོངས་སྤྱོད་འགྱེད། །བྱེད་པའི་བདག་རྟོགས་
དབང་པོ་ནི། །དངོས་པོ་ཉིད་ལ་ལོངས་སྤྱོད་འགྱེད། །དབང་ལྡན་ཡེ་རྟོགས་དབང་པོ་
ནི། །ངང་ཉིད་མཆོག་ལ་ལོངས་སྤྱོད་འགྱེད། །ཅེས་པ། མ་སྒྲིབ་པར་མཁྱེན་པ་ནི། བོན་
གྱི་ངོ་བོ་ཉིད་ལ་ལོངས་སྤྱོད་འགྱེད་དོ། །ངོ་བོ་ཉིད་ཅི་ལྟ་བ་མཁྱེན་པའོ། །ཡེ་སངས་
རྒྱས་པར་རྟོགས་པ་ནི། དེ་བཞིན་ཉིད་ལས་ལོངས་སྤྱོད་འགྱེད། ཡེ་ན་དེ་བཞིན་ཉིད་དུ་
སངས་རྒྱས་པར་རྟོགས་པའོ། །དེ་ཡང་དེ་བཞིན་ཉིད་དུ་ཡེ་ནས་སངས་རྒྱས་པ་མ་ཡིན་
ན།
ལས་ལམ་གྱི་ དྲང་ཡང་གཉེན་པོ་སངས་
ངས་མི་རྒྱ་སྟེ། ནོར་བུ་དང་སོལ་བ་བཞིན་
ནོ། །དོན་གང་ལ་ཡང་མ་འགག་པར་རྟོགས་པ་ནི། རང་གི་རང་བཞིན་མཁྱེན་པ་ཡིན་
གྱི། གཞན་གྱི་མ་ཡིན་ནོ། །རང་བཞིན་ལོངས་སྤྱོད་པའོ། །མྱ་ངན་ལས་འདས་པ་ཆེན་
པོ་རྣམ་པར་གྲོལ་བ་རྟོགས་པ་ནི། ཅི་ལྟ་བའི་དོན་རྟོགས་ན། སངས་རྒྱས་པ་ཅི་བཞིན་
ཉིད་ལ་ལོངས་སྤྱོད་པ་ཡོད་དོ། །བྱེད་པ་མེད་པར་བདག་སྟོང་པ་ནི། དངོས་པོར་རང་
གི་དེ་བཞིན་ཉིད་ཀྱི་བྱེད་པའི་བདག་མེད་པར་རྟོགས་པས། དངོས་པོ་ཁོ་ན་ལ་ལོངས་
སྤྱོད་དེ། ཡེ་ཉིད་རྟོགས་པ་དང་ལྡན་པ་ནི། ངང་མ་བཅོས་པའི་ཡེ་ནས་བདག་སྤྲོས་པ་



172
སངས་རྒྱས་གཡུང་དྲུང་བོན་གྱི་དཔེ་ཚོགས།
དང་བྲལ་བ་ཡིན་པས། ངང་ཉིད་མཆོག་ལ་ལོངས་སྤྱོད་འགྱེད་དོ། །ཉིད་ཅེས་པ་ནི་
གཞན་གཅོད་པ་སྟེ། ཁོ་ནའི་དོན་ནོ།།
ད་ནི་ཤེས་པའི་དབང་པོའི་ལོངས་སྤྱོད་སྟོན་ཏེ། ཤེས་པའི་དབང་པོའི་ལོངས་སྤྱོད་
སྟོན། །ཞེས་པ། གཟུགས་ཀུན་དག་ཤེས་དབང་པོ་ནི། །ལྟ་བའི་མཆོག་ལས་ལོངས་སྤྱོད་
འགྱེད། །སྒྲ་ཀུན་དག་ཤེས་དབང་པོ་ནི། །སྤྱོད་པའི་མཆོག་ལ་ལོངས་སྤྱོད་འགྱེད། །དྲི་ཀུན་
དག་ཤེས་དབང་པོ་ནི། །འཕྲིན་ལས་མཆོག་ལ་ལོངས་སྤྱོད་འགྱེད། །རོ་ཀུན་དག་ཤེས་
དབང་པོ་ནི། །དམ་ཚིག་མཆོག་ལ་ལོངས་སྤྱོད་འགྱེད། །རེག་ཀུན་དག་ཤེས་དབང་པོ་
ནི། །གྲུབ་པའི་མཆོག་ལ་ལོངས་སྤྱོད་འགྱེད། །བོན་ཀུན་དག་ཤེས་དབང་པོ་ནི། །རྟོགས་
པའི་མཆོག་ལ་ལོངས་སྤྱོད་འགྱེད། །ཅེས་པ། གཟུགས་སུ་སྣང་བ་ཐམས་ཅད་སོ་སོར་
ཡང་དག་པར་ཤེས་པ་ནི། ལྟ་བའི་མཆོག་སྟེ། ལྟ་བའི་མཆོག་དང་མ་ལྡན་ན། གཟུགས་
དག་པར་མི་ཤེས་པའི། ལྟ་བ་ལ་ལོངས་སྤྱོད་འགྱེད་པའོ། །ཀུན་བ་གར་དག་པར་མ་
ཤེས་ན། སྤྱོད་པ་བླང་དོར་དུ་འགྱུར་ཏེ། སྒྲ་སྙན་པ་ལ་ནི་བླངས། མ་སྙན་པ་ལ་སོགས་
པ་སྤང་པར་འགྱུར་བ་ནི། བླང་དོར་ཞེས་བྱའོ། །སྒྲ་ཀུན་བ་གར་དག་ན་བླང་དོར་མེད་
ཅེས་པ། སྤྱོད་པའི་མཆོག་ལ་ལོངས་སྤྱོད་པའོ། །དྲི་ཀུན་བ་གར་དག་པར་མ་རྟོགས་
ན། བྱ་བ་དཔལ་གྱི་དྲི་ཞིམ་པ་ལ་སོགས་པ་ལ་སྦྱོར་བས་བྱེད་པས། དྲི་ཀུན་བ་གར་བྱ་
བརྩོལ་མེད་པ་ནི། འཕྲིན་ལས་མཆོག་ལ་ལོངས་སྤྱོད་པའོ། །རོ་ཀུན་བ་གར་དག་པར་
མ་གྱུར་ན། རོ་ལ་ཆགས་པའི་དབང་གིས་བདེན་པ་ལ་ཞེན་པས། བདེ་བར་གཤེགས་
པའི་ལྟ་སྤྱོད་ལ་འདས་པར་རོ་དག་པར་ཤེས་ན། ཆགས་པ་དང་ཞེན་པ་མེད་དེ། ཏིང་
ངེ་འཛིན་དང་ལྟ་སྤྱོད་དག་པ་ལས། མི་འདའ་བས་དམ་ཚིག་གོ །དེ་ལྟ་བས་ན། དམ་



173
མཛོད་ལྷ་འགྲེལ་བཞུགས་སོ།།
ཚིག་མཆོག་ལ་ལོངས་སྤྱོད་འགྱེད་དོ། །རེག་བ་གར་དག་པས་སྐུ་མཚན་དང་དཔེ་བྱད་
དུ་ལྡན་ཞིང་། གསལ་ལ་རྫོགས་པར་གྲུབ་སྟེ། གྲུབ་པའི་མཆོག་ལ་ལོངས་སྤྱོད་དོ། །བོན་
ཐམས་ཅད་བ་གར་དག་པས་རྟོགས་མཆོག་སྟེ། རྟོགས་པའི་ལྟ་བ་ལ་ལོངས་སྤྱོད་དེ།
རྣམ་པ་དེ་དག་ལ། གཞུང་ལ་ལ་ནས། དོན་དེ་ལྟར་མ་ངེས་ཏེ། འདིར་གཟུགས་དག་ནི།
མེ་ཏོག་ལྷ་མོ་མཛེས་ལྡན་མའི་བདག་ཉིད་དེ། དེ་ནི་ལྟ་བ་མཐར་ཕྱིན་པའི། འབྲས་བུ་
ཡེ་ཐོབ་དང་ལྡན་པའི། ལྟ་བའི་མཆོག་ཡིན་ནོ། །སྒྲ་ནི་སྒྲའི་ལྷ་རྔ་གཤང་མའི་བདག་
ཉིད་ཡེ་ཡིན་པས། སྤྱོད་པ་མཐར་ཕྱིན་པས། འབྲས་བུ་ཡེ་ཐོབ་ལ་སྦྱོར་ཏེ། ད་ལྟ་ན་
ཡང་སྨོན་ལམ་གྱི་མཆོག་ཏུ་གྱུར་པའོ། །དྲི་རྣམས་ནི་འཕྲིན་ལས་ཀྱི་ལྷ་མོ་སྤོས་མེ་མ་
ཉིད་ཡིན་པས། འཕྲིན་ལས་མཐར་ཕྱིན་པའི་ལྷུན་གྱིས་གྲུབ་པའི་འབྲས་བུ་ཐོབ་པ་ཡིན་
ནོ། །རོ་ཀུན་ནི་དམ་ཚིག་ལྷ་མོ་བདུད་རྩི་མ་དེ། དེ་ནི་དམ་ཚིག་ཆེན་པོ་མཐར་ཕྱིན་པ།
འབྲས་བུ་ཡེ་བསྲུང་ཆེན་པོ་དང་ལྡན་པས། ཡེ་དམ་ཆེན་པོའི་མཆོག་གོ །རེག་ཀུན་ནི་
སྐུའི་ལྷ་མོ་མཛེས་ཆར་མའི་བདག་ཉིད་དེ། དེས་ནི་གཡུང་དྲུང་མཐར་ཕྱིན་པས། འགྱུར་
བ་མེད་པའི་འབྲས་བུ་ཆེན་པོ་ཐོབ་པས། སྐུ་གྲུབ་པ་མཐར་ཕྱིན་པའོ། །བོན་ཐམས་ཅད་
ལྷ་མོ་དབྱིངས་ཉིད་མའི་བདག་ཉིད་དེ། དེ་ནི་རྟོགས་མཐར་ཕྱིན་པས། གཉིས་སུ་མེད་
པའི་འབྲས་བུ་དང་ལྡན་ཏེ། ཡེ་རྟོགས་ཆེན་པོའི་མཆོག་ཡིན་ནོ། །ད་ལྟ་ཡང་སྔོན་གྱི་
མཐུས་དེ་ལྟར་ལྡན་པར་འགྱུར་རོ། །མཆོག་ཅེས་པ་ནི། ཀུན་གྱི་ཁྱད་དུ་འཕགས་པས་
བླ་མར་ཕྱིན་པའོ།།
ད་ནི་རིག་པའི་དབང་པོ་དྲུག་བསྟན་ཏེ། རིག་པའི་དབང་པོའི་སྤྱོད་ཡུལ་བསྟན་
ཅེས་པ། ཕྱི་ལ་རིག་པའི་དབང་པོ་ནི། །སྣོད་ཀྱི་ཚོགས་ལ་ལོངས་སྤྱོད་འགྱེད། །ནང་ལ་



174
སངས་རྒྱས་གཡུང་དྲུང་བོན་གྱི་དཔེ་ཚོགས།
རིག་པའི་དབང་པོ་ནི། །བཅུད་ཀྱི་ཚོགས་ལ་ལོངས་སྤྱོད་འགྱེད། །སྒྲ་ལ་རིག་པའི་དབང་
པོ་ནི། །མིང་གི་ཚོགས་ལ་ལོངས་སྤྱོད་འགྱེད། །དྲི་ལ་རིག་པའི་དབང་པོ་ནི། །དང་
༼ངད༽པའི་ཚོགས་ལ་ལོངས་སྤྱོད་འགྱེད། །གསོ་བ་རིག་པའི་དབང་པོ་ནི། །སྲོག་གི་
ཚོགས་ལ་ལོངས་སྤྱོད་འགྱེད། །རྒྱུ་འབྲས་རིག་པའི་དབང་པོ་ནི། །ཚིག་གི་ཚོགས་ལ་
ལོངས་སྤྱོད་འགྱེད། །དོན་ལ་རིག་པའི་དབང་པོ་ནི། །ཡི་གེའི་ཚོགས་ལ་ལོངས་སྤྱོད་
འགྱེད། །རིག་པ་གསལ་བའི་དབང་པོ་ནི། །སྣོད་བཅུད་ཐམས་ཅད་ལོངས་སྤྱོད་འགྱེད་
དེ། དེ་ཡང་ཕྱི་ཡུལ་ཅི་ལྟར་ཤེས་པས་སྣོད་ཅི་ལྟར་ཤེས་པའོ། །ནང་གསལ་བའི་རིག་པ་
ནི། ནང་གི་ཤེས་པས་བཅུད་ཅི་ལྟར་ཤེས་པའོ། །ཤེས་པ་ནི་ཅི་ལྟ་བར་ཤེས་པའོ། །ཅི་ལྟ་
བས་ཤེས་པ་གང་ལ་ཡང་ལོངས་སྤྱོད་ཡིན་ནོ། །སྒྲ་རིག་པ་ནི་མིང་གི་ཚོགས་བསྡུས་
པའི་སྒྲ་ཐམས་ཅད་ལོངས་སྤྱོད་པའོ། །དྲི་རིག་པ་ནི། གདང་པས་དང་པའི་ཤེས་པ་སྣ་
ཚོགས་ལ་ལོངས་སྤྱོད་འགྱེད་པའོ། །གསོ་བ་རིག་པ་ནི། ལུས་མི་འཇིག་སེམས་མི་ཡར་
ཡལ༽ཏེ། ཐུན་མོང་དུ་རོས་ལུས་གསོ་བའོ། །དོན་དམ་པར་སེམས་གསོ་བས། རོ་ཡི་
ཚོགས་ལ་ལོངས་སྤྱོད་འགྱེད་པའོ། །རྒྱུ་འབྲས་རིག་པ་ནི། རྒྱུ་དང་འབྲས་བུར་རིག་པ་
སྟེ། རྒྱུ་དང་དགེ་བ་ལ་འབྲས་བུ་མཐོ་རིས། རྒྱུ་སྡིག་པ་ལས་འབྲས་བུ་ངན་སོང་། ཞེས་
བརྗོད་དེ། སྤྱོད་པ་ལ་ལོངས་སྤྱོད་དེ། དོན་རིག་པ་ནི། དོན་ཕྱིན་ཅི་མ་ལོག་པ་ལས་
གསལ་བའི་ཡི་གེ་རྣམ་གསུམ་ལ་ལོངས་སྤྱོད་དེ། རྟགས་ཀྱི་ཡི་གེ་ལ་ཀ་མད་སུམ་
ཅུའི་ཕྱིན་ཅི་ལོག་དང་མ་ལོག་པའི་དོན་བཀྲོལ་ནས། དོན་བདེན་པ་ཡང་དག་པར་
རྟོགས་པ་ལས་འགྱུར་ལྡོག་མེད་དེ། དེ་དག་ཡི་གེའི་སྒོ་ནས་ཤེས་ཤིང་རྟོགས་པས་ན།
ཡི་གེ་རྣམ་པ་གསུམ་ལ་ལོངས་སྤྱོད་པའོ། །རྣམ་པ་ནི་བགྲང་དུ་རུང་པའོ། །ཚིག་ཐམས་



མཛོད་ལྷ་འགྲེལ་བཞུགས་སོ།།
75
ཅད་ནི་མ་ལུས་པའི་སྒྲ་ནི་༼འོ༽།།
ད་ནི་གསལ་བའི་དབང་པོ་དྲུག་གི་ལོངས་སྤྱོད་དྲུག་སྟོན་ཏེ། གསལ་བའི་
དབང་པོའི་ལོངས་སྤྱོད་སྟོན། །ཞེས་པ་ན། ཡེ་ཤེས་སྤྱན་གསལ་དབང་པོ་ནི། །ངོ་བོ་
ཉིད་སྐུ་ལོངས་སྤྱོད་འགྱེད། །ཚངས་པའི་སྒྲ་གསལ་དབང་པོ་ནི། །མངོན་བྱོན་སྐུ་ལ་
ལོངས་སྤྱོད་འགྱེད། །ཐུགས་རྗེ་དྲི་གསལ་དབང་པོ་ནི། །མི་འགྱུར་སྐུ་ལ་ལོངས་སྤྱོད་
འགྱེད། །བོན་ཉིད་རོ་གསལ་དབང་པོ་ནི། །སྤྲུལ་པའི་སྐུ་ལ་ལོངས་སྤྱོད་འགྱེད། །བདེན་
པའི་རེག་གསལ་དབང་པོ་ནི། །རྫོགས་པའི་སྐུ་ལ་ལོངས་སྤྱོད་འགྱེད། །མཉམ་པའི་
བོན་གསལ་དབང་པོ་ནི། །བོན་གྱི་སྐུ་ལ་ལོངས་སྤྱོད་འགྱེད། །ཅེས་པ། ཡེ་ཤེས་སྤྱན་
གསལ་མ་སྒྲིབ་པ་ནི། མངོན་པར་བྱང་ཆུབ་པའི་སྐུ་ཡི་བྱ་ལ། ངོ་བོ་ཉིད་ཀྱི་སྐུ་ཞེས་བྱ་
བའི་དབྱིངས་དང་ཡེ་ཤེས་གཉིས་སུ་མེད་པར་ལོངས་སྤྱོད་པ་སྟེ། སྤྱན་དེས་སྐུ་དེ་ལ་
གཟིགས་ཤིང་། དེ་ལ་དམིགས་པའོ། །ཚངས་པའི་སྒྲ་གསལ་མ་འགག་པ་ནི། ལྷའི་སྙན་
རང་བཞིན་གྱི་ཚངས་པས་གསུང་ལ་མ་འགག་པ་ནི། མངོན་པར་བྱང་ཆུབ་པའི་སྐུ་
ཞེས་བྱ་བ། ས་བཅུ་གཅིག་གི་རྗེས་ལས་ཐོབ་པའི་ཡེ་ཤེས་སྐུ་དེ་ལ་ལོངས་སྤྱོད། ཡེ་ཤེས་
དེའི་རྒྱུས་ཚངས་པ་ལྷའི་གསུངས་དབྱངས་འབྱུང་བ་དང་། དེ་ལ་དམིགས་ནས་གསན་
ཏེ། སྐྱེས་པས་ལོངས་སྤྱོད་པའོ། །ཐུགས་རྗེའི་དྲི་ནི་མི་འགྱུར་བ་སྐུའི་༼ཞེས༽བྱ་སྟེ།
ཐུགས་ཡང་དག་པའི་ཡེ་ཤེས་ཀྱི་རྟེན་དུ་གྱུར་པས། འགྱུར་བ་མེད་པ་དེ་ལ་ལོངས་སྤྱོད་
དེ། ཐུགས་རྗེའི་དྲི་དེས་སྐུ་ལས་སྐྱེད་པས། དྲི་གསལ་བའོ། །བོན་ཉིད་རིག་གསལ་བའི་
དབང་པོ་དེས། སྤྲུལ་པའི་སྐུའི་བྱ་སྟེ། འགྲོ་བ་རིགས་དྲུག་གང་ལ་དད་པར་སྟོན་
པས། དེ་ལ་ལོངས་སྤྱོད་དེ། དེའི་རྒྱུས་དེ་སྐྱེ་བར་འགྱུར་རོ། །བདེན་པའི་རེག་གསལ་



176
སངས་རྒྱས་གཡུང་དྲུང་བོན་གྱི་དཔེ་ཚོགས།
ནི། སྐུ་མཚན་དང་དཔེ་བྱད་ལྡན་གྱི་རེག་སྟེ། ལོངས་སྤྱོད་རྫོགས་པའི་སྐུ་ལས་འབྱུང་
བའོ། །མཉམ་པའི་ཀློང་ན་ཐུགས་གསལ་ནི། བོན་གྱི་སྐུ་དབྱིངས་ཡེ་ཤེས་གཉིས་སུ་
མེད་པར་ལོངས་སྤྱོད་དེ། དེ་དམིགས་པ་མེད་པའོ། །ཅི་ཕྱིར་ཞེ་ན། ངོ་བོ་ཉིད་ནས་སྤྲུལ་
པའི་གཞི་ལས་སྐུ། །ཞེས་ན། དབྱིངས་ནི་ངོ་བོ་ཉིད་དེ་ལས་མི་གཡོ་བའི་ངོ་བོ་ཉིད་ཀྱི་
སྐུའོ། །ས་བཅུ་གཅིག་པས་རྗེས་ཀྱི་ཡེ་ཤེས་ནི། ས་བཅུའི་གཡུང་དྲུང་སེམས་དཔའ་
རྣམས་ཀྱི་མངོན་པར་རྫོགས་པ་སངས་རྒྱས་པའི་ཕྱིར། མངོན་པར་བྱང་ཆུབ་སྟེ། ཡེ་
ཤེས་པའི་རྟེན་དུ་གྱུར་ཏེ། དེ་ནི་མངོན་པར་བྱང་ཆུབ་པའི་སྐུའོ། །འགྱུར་བ་དང་བྲལ་
ཏེ་བདུད་དང་ཉོན་མོངས་པས་མི་འགྱུར་བས་ནི། འགྱུར་བ་མེད་པའི་སྐུ་ཞེས་བྱའོ། །དེ་
གང་དད་པ་ལ་དེ་བཞིན་དུ་སྤྲུལ་པའི་སྐུ་ཞེས་བྱའོ། །ཞིང་དག་པ་ན་ས་བཅུའི་གཡུང་
དྲུང་སེམས་དཔའ་དང༌། ཞིང་དག་པའི་མཚན་མའི་སྐྱོན་གྱི་མ་གོས་ཏེ། འོག་མིན་
གྱི་ས་ལ་ལོངས་སྤྱོད་པས། ལོངས་སྤྱོད་རྫོགས་པའི་སྐུའོ། །བོན་གྱི་སྐུ་ནི་བོན་ཉིད་ཡེ་
མཉམ་ཆེན་པོ་དེ་ཉིད་རང་ཡིན་ཏེ། ཐམས་ཅད་ཀྱི་རྟེན་དང་གཞིར་གྱུར་པས། བོན་
གྱི་སྐུའོ། །ལོངས་སྤྱོད་ཅེས་བྱ་བ་ནི། སྐུ་དང་ཡེ་ཤེས་ཀྱི་ཚོགས་ཐམས་ཅད་ཚང་ཞིང་
ཚོགས་པ་ལ་སྤྱོད་པས། ལོངས་སྤྱོད་རྫོགས་པའི་བྱའོ། །ཅིར་ཡང་སྤྲུལ་བྱ་བ་ནི། དེ་དང་
དེའི་ངང་ངམ་ཐུགས་རྗེ་མ་འགག་སྟེ། འགྲོ་བའི་དོན་ལ་རྫུ་འཕྲུལ་ཅིར་ཡང་མཛད་
པས་སྤྲུལ་པའི་སྐུའི་༼སྐུ་ཞེས༽བྱའོ།།
ད་ནི་སྤྱི་དོན་གསུམ་པ་དབང་པོ་དྲུག་གི་རང་བཞིན་བསྟན་ཏེ། དྲུག་པ་རང་
ལས་ཀྱང་། དང་པོར་གཅོད་བྱེད་དབང་པོ་དྲུག་གི་རང་བཞིན་བསྟན་ཏེ། གཅོད་བྱེད་
དབང་པོའི་རང་བཞིན་སྟོན། །ཞེས་པ། གསལ་གཅོད་དབང་པོའི་རང་བཞིན་ནི། །མེ་



མཛོད་ལྷ་འགྲེལ་བཞུགས་སོ།།
177
ཏོག་འོད་དང་མཚུངས་པར་ལྡན། །སྒྲ་གཅོད་དབང་པོའི་རང་བཞིན་ནི། །གྲོ་གའི་
འོད་དང་མཚུངས་པར་ལྡན། །དྲི་གཅོད་དབང་པོའི་རང་བཞིན་ནི། །ཟངས་ཁབ་འོད་
དང་མཚུངས་པར་ལྡན། །རོ་གཅོད་དབང་པོའི་རང་བཞིན་ནི། །ཟླ་བ་བརྒྱད་ཁམས་
འོད་དང་མཚུངས། །རེག་གཅོད་དབང་པོའི་རང་བཞིན་ནི། །མེ་ལོང་འདི་༼འོད༽
དང་མཚུངས་པར་ལྡན། །ཀུན་གཅོད་དབང་པོའི་རང་བཞིན་ནི། །ཆུ་ཟླའི་འོད་དང་
མཚུངས་པར་ལྡན། །ཞེས་པས། འདིར་རང་བཞིན་ཞེས་བྱ་བའི་ངོ་བོའོ། །དེ་ཡང་དཔེ་
དང་ཁ་དོག་ཏུ་བསྟན་ཏེ། གསལ་གཅོད་མིག་གི་དབང་པོ་ནི། དབྱིབས་ནི་མེ་ཏོག་པད་
མ་གཞོན་ནུའི་ཁ་ཕྱེ་བ་ལྟ་བུ་སྟེ་འོད་གསལ་ལ་དྭངས་པ་དང་ལྡན་པའོ། །མཚུངས་བྱ་
སྟེ། དེ་ལྟ་བུའི་རྣམ་པ་ཅན་ནོ། །སྒྲ་གཅོད་ཀྱི་དབང་པོ་ནི། གྲོ་ག་གཅུས་ནས་བཅད་
པ་ལྟ་བུའི་དོན་དང་ལྡན་པའོ། །དྲི་གཅོད་དབང་པོའི་རང་བཞིན་ནི། ཟངས་མའི་
ཁབ་གཤིབ་པ་ལྟ་བུའི་འོད་དང་ལྡན་པའོ། །རོ་གཅོད་དབང་པོའི་རང་བཞིན་ནི། ཟླ་
བ་བརྒྱད་ཁམས་ལྟ་བུའི་འོད་དང་བཅས་པའོ། །རེག་གཅོད་ལུས་ཀྱི་དབང་པོ་ནི། མེ་
ལོང་གསལ་བས་ནི་གང་ཡང་མངོན་པར་ལྟར། ཀུན་ལ་ཁྱབ་པར་འོད་དང་བཅས་
པའོ། །ཀུན་གཅོད་ཡིད་ཀྱི་དབང་པོའི་རང་བཞིན་ནི། ཆུ་ཟླ་ལྟར་སྣང་ཡང་ཟུངས་སུ་
མེད་པར་ཏེ། གསལ་ལ་དྭངས་པའི་འོད་དང་ལྡན་པའོ། །གསལ་ལ་དྭངས་པ་ཞེས་པ་ནི།
རྣམ་པར་ཤེས་པ་གསལ་ལ་གདངས་པས་སྐྱེ་བའི་མཐུ་དང་ལྡན་པའོ།།
ད་ནི་སྲོག་གི་དབང་པོའི་རང་བཞིན་བསྟན་ཏེ། སྲོག་གི་དབང་པོའི་རང་
བཞིན་བསྟན། །ཞེས་པ། གཟུགས་དང་མཉམ་དུ་སྦྱར་བ་ཡི། །སྲོག་གི་དབང་པོའི་རང་
བཞིན་ནི། །རླུང་གི་ནམ་མཁའ་འོད་དང་མཚུངས། །དྲི་དང་མཉམ་དུ་སྦྱོར་བ་ཡི། །སྲོག་



i8
སངས་རྒྱས་གཡུང་དྲུང་བོན་གྱི་དཔེ་ཚོགས།
གི་དབང་པོའི་རང་བཞིན་ནི། །རླུང་གི་ཆུ་འོད་མཚུངས་པར་ལྡན། །དྲི་དང་མཉམ་དུ་
སྦྱོར་བ་ཡི། །རླུང་གི་རླུང་འོད་མཚུངས་པར་ལྡན། །རོ་དང་མཉམ་དུ་སྦྱོར་བ་ཡི། །སྲོག་
འཛིན་དབང་པོའི་རང་བཞིན་ནི། །རླུང་གི་མེ་འོད་མཚུངས་པར་ལྡན། །རེག་དང་མཉམ་
དུ་སྦྱོར་བ་ཡི། །སྲོག་འཛིན་དབང་པོའི་རང་བཞིན་ནི། །རླུང་གི་ས་འོད་མཚུངས་པར་
ལྡན། །བོན་དང་མཉམ་དུ་སྦྱོར་བ་ཡི། །སྲོག་འཛིན་དབང་པོའི་རང་བཞིན་ནི། །ཉི་ཟླ་
འོད་དང་མཚུངས་པར་ལྡན། །ཞེས་པ། གཟུགས་དང་མཉམ་དུ་སྦྱོར་བ་ཡི། མིག་གི་
དབང་པོའི་སྲོག་གི་དབང་པོ་ནི། རླུང་གི་ནམ་མཁའི་འོད་དང་མཚུངས་པ་དེ། རླུང་
གི་ནམ་མཁའ་ཞེས་བྱ་བ་ནི། རླུང་ཡང་ཞིང་གཡོ་བ་དེ་ཉིད། གསལ་ལ་འགག་པ་མེད་
པར་ཐོགས་ཆགས་མེད་པ་ནི། རླུང་གི་ནམ་མཁའོ། །དེ་ཡང་སྐྱེ་བར་བྱ་བའི་རྒྱུ་འདྲ་
བས་ན། མཚུངས་པའོ། །སྒྲ་ཡི་སྲོག་གི་དབང་པོའི་རླུང་ནི། ཆུ་ཡང་གཡོ་བ་མི་འ འགྱེད་
པའོ། །དྲིའི་སྲོག་གི་དབང་པོའི་རླུང་ཡང་ཞིང་གཡོ་བ་དང་འདྲའོ། །རོ་དག་གི་སྲོག་གི་
དབང་པོའི་རླུང་ནི། རླུང་དྲོད་༼གྲང༽ཡང་ཞིང་གཡོ་བའོ། རེག་གི་སྲོག་ནི་དབང་པོའི་
རླུང་ནི། རླུང་དངོས་སུ་སྣང་ཞིང་རླུང་གི་ཆུ་ཐུབ་པའོ། །བོན་དང་མཉམ་དུ་སྦྱོར་པ་ཡི།
འོད་ཀྱི་དབང་པོའི་སྲོག་གི་དབང་པོ་ནི། ཉི་ཟླའི་འོད་བཞིན་ཀུན་ཏུ་ཁྱབ་པའོ། །འབྱུང་
བ་རླུང་དང་སྦྱར་བ་ཅི་ཕྱིར་ཞེ་ན། སྲོག་གི་དབང་པོ་དངོས་སུ་བསྟན་པར་མི་ནུས་
ཤིང་། ཡང་ཞིང་གཡོ་བའི་ཕྱིར་རོ།།
ད་ནི་རྟོགས་པའི་དབང་པོའི་རང་བཞིན་བསྟན་པར་བྱ་སྟེ། རྟོགས་པའི་དབང་
པོའི་རང་བཞིན་སྟོན། །ཞེས་པ་མ་སྒྲིབ་གསལ་བར་གནས་པ་ཡི། །རྟོགས་པའི་དབང་
པོའི་རང་བཞིན་ནི། །མུན་པའི་ནང་ནས་མེ་སྒྲོན་འདྲ། །ཡེ་སངས་གསལ་བར་གནས་



17
མཛོད་ལྷ་འགྲེལ་བཞུགས་སོ།།
པ་ཡི། །རྟོགས་པའི་དབང་པོའི་རང་བཞིན་ནི། །བར་སྣང་མཁའ་ལ་འབྲུག་སྒྲ་འདྲ། །མ་
འགག་གསལ་བར་གནས་པ་ཡི། །རྟོགས་པའི་དབང་པོའི་རང་བཞིན་ནི། །དཔག་བསམ་
ཤིང་གི་དྲི་དང་འདྲ། །རྣམ་པར་གྲོལ་བར་གནས་པ་ཡིས། །རྟོགས་པའི་དབང་པོའི་རང་
བཞིན་ནི། །ནོར་བུ་རིན་ཆེན་འོད་དང་འདྲ། །བྱེད་པའི་བདག་ཉིད་གནས་པ་ཡི། །རྟོགས་
པའི་དབང་པོའི་རང་བཞིན་ནི། །མཁའ་ལ་གཞའ་ཚོན་བྲིས་པ་འདྲ། །ཡོངས་སུ་དབང་
དང་ལྡན་པ་ཡི། །རྟོགས་པའི་དབང་པོའི་རང་བཞིན་ནི། །གློག་གམ་སྒྲོན་མེའི་འོད་
དང་འདྲ། །ཞེས་པ། རང་བཞིན་གྱི་གསལ་བ་རྟོགས་པ་ནི། མུན་པ་སྒྲོན་མེས་གསལ་བ་
དང་འདྲའོ། །ཡེ་ཉིད་སངས་རྒྱས་པར་རྟོགས་པ་ནི། རང་བཞིན་གྱི་ངང་གི་སྒྲོག་པས་
ན། ནམ་མཁའ་ལ་འབྲུག་གྲགས་པ་དང་འདྲའོ། །ཅི་ལ་མ་འགག་པའི་དབང་པོ་ནི།
དཔག་བསམ་གྱི་ཤིང་སྣ་ཚོགས་ཕྱོགས་བཅུར་ཁྱབ་པ་ལྟར། འདི་ཡོད་འདི་མེད་པར་
ཕྱོགས་སུ་ཚིམ་པ་ལྟར། འདི་ཤེས་འདི་མི་ཤེས་བྱ་བ་མེད་པར་ཕྱོགས་ཡང་ཤེས་པའོ།།
རྣམ་པར་གྲོལ་བའི་དབང་པོ་ནི། ནོར་བུ་གཞའ་ཚོན་བྲིས་པ་ལྟ་བུའོ། །ཡེ་
རྟོགས་གསལ་བའི་དབང་པོ་ནི། གསལ་ལ་མྱུར་བ་གློག་ལྟ་བུའོ། །འདིར་ཤེས་པ་ནི།
ཐོག་མ་བྲལ་ཞིང་གསལ་བའི་བདག་ཉིད་ལ་བྱའོ།།
ད་ནི་ཤེས་པའི་དབང་པོའི་རང་བཞིན་བསྟན་པར་བྱ་སྟེ། །ཤེས་པའི་དབང་པོའི་
རང་བཞིན་སྟོན། །ཞེས་པ། །གཟུགས་ཀུན་ཡེ་ནི་དག་པ་རུ། །ཤེས་པའི་དབང་པོའི་རང་
བཞིན་ནི། །ནམ་མཁའི་སྙིང་པོ་གཡུ་མདོག་འདྲ། །སྒྲ་ཀུན་ཡེ་ནས་དག་པ་རུ། །ཤེས་
པའི་དབང་པོའི་རང་བཞིན་ནི། །ཆུ་ཤེལ་ལྦུ་བའི་འོད་དང་འདྲ། །དྲི་ཀུན་ཡེ་ནས་
དག་པ་རུ། །ཤེས་པའི་དབང་པོའི་རང་བཞིན་ནི། །ཚ་གྲང་སྙིང་པོའི་འོད་དང་འདྲ། །རོ་



Is)
སངས་རྒྱས་གཡུང་དྲུང་བོན་གྱི་དཔེ་ཚོགས།
ཀུན་ཡེ་ནས་དག་པ་རུ། །ཤེས་པའི་དབང་པོའི་རང་བཞིན་ནི། །མེ་ཤེལ་ས་བོན་འོད་
དང་འདྲ། རེག་ཀུན་ཡེ་ནས་དག་པ་རུ། །ཤེས་པའི་དབང་པོའི་རང་བཞིན་ནི། །ས་
གསེར་ཟླ་བའི་འོད་དང་འདྲ། །བོན་ཀུན་ཡེ་ནས་དག་པ་རུ། །ཤེས་པའི་དབང་པོའི་རང་
བཞིན་ནི། །ནམ་མཁའི་གློག་གསལ་འོད་དང་འདྲ། །ཞེས་པ། གཟུགས་དག་པར་ཤེས་
པའི་དབང་པོ་ནི། མེ་ཤེལ་གྱི་འོད་ལྟ་བུ་སྟེ། གསལ་ལ་ཐོགས་པར་མེད་པའོ། །སྒྲ་ཡེ་ནས་
དག་པར་ཤེས་པའི་དབང་པོ་ནི། ཆུ་ཤེལ་གྱི་འོད་ལྟ་བུ་སྟེ། ཟླ་བ་བསིལ་ལ་གསལ་བའི་
འོད་ལྟར་གནས་པའོ། །དྲི་ཀུན་དག་པར་ཤེས་པའི་དབང་པོ་ནི། ཚ་གྲང་སྙིང་པོའི་འོད་
དང་ལྡན་ཅིང་ཚོར་མཁའ་ལྟར་གདང་ལ་ཚིམ་༼མཚོ་ཁ་ལྟར་དྭངས་ལ་འཚེར༽པའོ།།
རེག་དག་པར་ཤེས་པའི་དབང་པོ་ནི། ས་ལྟར་སྲ གསེར་ལྟར་ལྗི། ཟླ་བའི་འོད་ལྟ་བུའོ།།
ས་ལྟ་བུ་ནི་བརྟན། གསེར་ལྟ་བུ་ནི་མགར་བ་བྱས། ཟླ་བ་ཚེས་པ་ནི་ཞལ་ལས་སྐྱེས་
སོ། །བོན་ཀུན་དག་པར་ཤེས་པ་ནི། །ཤེས་པའི་དབང་པོའི་རང་བཞིན་ནི། ནམ་མཁའི་
གློག་གསལ་བའི་འོད་ལྟར། ཀུན་ཏུ་གསལ་བར་ཁྱབ་པའོ།།
ད་ནི་རིག་པའི་དབང་པོའི་རང་བཞིན་བསྟན་ཏེ། །རིག་པའི་དབང་པའི་རང་
བཞིན་བསྟན། །ཅེས་པ། འབྱུང་བ་ཕྱིའི་བོན་རྣམས་སུ། །རིག་པའི་དབང་པོའི་རང་བཞིན་
ཡིན། །སྣང་སྲིད་མེ་ལོང་འོད་དང་འདྲ། །དབང་པོ་ནང་གི་བོན་རྣམས་སུ། །རིག་པའི་དབང་
པོའི་རང་བཞིན་ཡིན། །བདུད་རྩིའི་ཆུ་རྒྱུད་འོད་དང་འདྲ། །སྒྲ་ཡི་རྣམ་པ་ཐམས་ཅད་
དུ། །རིག་པའི་དབང་པོའི་རང་བཞིན་ནི། །བྱ་ནི་སང་ཀྲི་ཏ་འོད་དང་འདྲ། །གསོ་བའི་རྒྱུན་
རྣམས་ཐམས་ཅད་དུ། །རིག་པའི་དབང་པོའི་རང་བཞིན་ནི། །བདུད་རྩི་རྒྱ་མཚོའི་
འོད་དང་འདྲ། །རྒྱུ་དང་འབྲས་བུ་ཐམས་ཅད་དུ། །རིག་པའི་དབང་པོའི་རང་བཞིན་



181
མཛོད་ལྷ་འགྲེལ་བཞུགས་སོ།།
ནི། །རྡོ་ལ་གསེར་ཞུན་འོད་དང་འདྲ། །ཡང་དག་བདེན་པའི་བོན་རྣམས་སུ། །རིག་པའི་
དབང་པོའི་རང་བཞིན་ནི། །ཡི་གེ་ཨ་དཀར་འོད་དང་འདྲ། །ཞེས་པའི། ཕྱི་རིག་པ་ནི་
སྣང་སྲིད་སྣང་ལ་རང་བཞིན་མེད་པ་ནི། མེ་ལོང་གསལ་བའི་གཟུགས་བརྙན་གྱི་འོད་
དང་འདྲའོ། །ནང་རིག་པ་ནི། བདུད་རྩི་ཆུ་བོའི་རྒྱུན་ལྟར། ཤེས་པ་ཅི་སྐྱེས་ཅི་འདྲར་
སྐྱེའོ། །སྒྲ་རིག་པ་ནི། བྱ་སངས་ཀྲི་ཏའི་སྐད་འདྲ་སྟེ། སྐད་གཅིག་གྲགས་པ་ལས་དོན་
མང་པ་དང་། དོན་གཅིག་ལས་སྐད་མང་པའོ། །གསོ་བ་རིག་པ་ནི། བདུད་རྩིའི་ཆུ་རྒྱུད་
ལྟར་ནད་གང་ལ་ཡང་ཕན་པ་དང་འདྲ་སྟེ། དོན་དེ་བཞིན་པའོ། །རྒྱུ་འབྲས་རིག་པ་
ནི། དངོས་སུ་མི་སྣང་ཡང་། ཕྱི་རྒྱུ་ལས་འབྲས་བུ་འབྱུང་པས་སོ། །རྡོ་ལས་གསེར་ཞུན་
འབྱུང་བ་དང་འདྲའོ། །ཡང་དག་བདེན་པའི་དོན་རིག་པ་ནི། ཡི་གེ་ཨ་ལྟར་སེམས་
ལ་སྐྱེ་མི་སྐྱེ་སྐྱེ་འགག་ཡེ་ནས་མེད་པས། ཅི་ལས་ཀྱང་། མི་འགྱུར་བར། རིག་པ་རྙིང་
༼གདེང༽དུ་གྱུར་པའོ།།
ད་ནི་གསལ་བའི་དབང་པོའི་རང་བཞིན་བསྟན་ཏེ། །གསལ་བའི་དབང་པོའི་
རང་བཞིན་ནི། །ཡེ་ཤེས་སྤྱན་གསལ་ལྡན་པ་རུ། །གསལ་བའི་དབང་པོའི་རང་བཞིན་
ནི། །དག་པའི་པདྨའི་འོད་ཟེར་འདྲ། །ཚངས་པའི་སྒྲ་དང་ལྡན་པ་རུ། །གསལ་བའི་དབང་
པོའི་རང་བཞིན་ནི། །བརྒྱད་ལམ་༼ཁམས༽ཟླ་བའི་འོད་དང་འདྲ། བྱ་བ་ནི་༼ནས༽།
མཉམ་པའི་དོན་དང་ལྡན་པ་རུ། །གསལ་བའི་དབང་པོའི་རང་བཞིན་ནི། །མཁའ་ལ་ཉི་
ཤར་འོད་དང་འདྲ། །ཞེས་བྱ་བ་ལ། །ཡེ་ཤེས་སྤྱན་གྱི་དབང་པོ་ནི། ཉེས་པ་སྐྱོན་གྱི་མ་
གོས་པ། པདྨ་དག་པ་ལྟ་བུའོ། །ཚངས་པའི་སྒྲ་གསལ་དབང་པོ་ནི། ཟླ་བ་བརྒྱད་ཁམས་
འདྲ་སྟེ་དེ་བསྟན་པའོ། །ཐུགས་རྗེའི་དྲི་གསལ་ནི། བྱུང་ཚུལ་༼ཚོར༽ཆུང་བ་སྐར་



182
སངས་རྒྱས་གཡུང་དྲུང་བོན་གྱི་དཔེ་ཚོགས།
ཕྲན་གྱི་འོད་ཙམ་དང་འདྲའོ། །བོན་ཉིད་རོ་གསལ་བའི་དབང་པོ་ནི། རིན་པོ་ཆེའི་
འོད་དང་འདྲ་སྟེ་ཐམས་ཅད་ཡིད་མཐུན་པས་སོ། །བདེན་པའི་རིག་གསལ་དབང་པོ་
ནི། ཉེས་པ་མི་འགོ་བ་དྲི་མ་མེད་པའི་ཤེལ་ལྟ་བུའོ། །མཉམ་པའི་བོན་གསལ་བ་ནི།
སྣང་སྲིད་ཐམས་ཅད་གསལ་བ་ནམ་མཁའ་དྭངས་པ་ལ་ཉི་མ་ཤར་བ་དང་འདྲའོ།།
ད་ནི་ཕྱི་དོན་བཞི་པ་དབང་པོ་དྲུག་གི་དམིགས་པ་བསྟན་ཏེ། དེ་ལ་དྲུག་
ལས། དང་པོ་གཅོད་པའི་དབང་པོའི་དམིགས་པ་བསྟན་པ་ནི། དབང་པོ་དྲུག་གི་
དམིགས་པ་བསྟན། །གཅོད་བྱེད་དབང་པོའི་དམིགས་པ་ལས། །ཁ་དོག་གསལ་གཅོད་
དམིགས་པ་ནི། ནམ་མཁའི་ངོགས་ལྟར་རྒྱ་མ་ཆད། བྱ་བ་ནི་༼ནས༽། ཀུན་སྡུད་རེག་
གཅོད་དམིགས་པ་ནི། །མི་འགྱུར་གཡུང་དྲུང་རྒྱ་མ་ཆད། །ཡིད་མགྱོགས་ཀུན་གཅོད་
དམིགས་པ་ནི། །ངང་གི་མ་བཅོས་རྒྱ་མ་ཆད། །ཅེས་བྱ་བ་ལ། ཁ་དོག་གསལ་བ་གཅོད་
པ་ནི། དམིགས་ཏེ་དེ་ཡི་དམིགས་པ་ནི། ཡུལ་ཏི་༼ནི༽ནམ་མཁའ་ལྟར་རྒྱུ་མ་ཆད། སྒྲ་
ནི་རྣམ་པ་ནི་རང་བཞིན་དམིགས་པ་ནི། གཏན་དུ་མེད་པ་རྒྱ་མ་ཆད་པའོ། །དྲི་ནི་རྒྱུན་
མ་ཆད་ཀྱི་བར་རྒྱ་མ་ཆད་པའོ། །གྲོལ་བས་ཆུབ་པ་ནི་བསྟན་པས་ཤེས་པའོ། །མི་འགྱུར་
བ་ནི་རྟག་ཏུ་རིག་ཏུ་མི་འགྱུར་བའོ། །གཡུང་དྲུང་ནི་མི་བཤིག་པ་སྟེ། འདི་རེག་པ་དང་
ཡིད་ལ་རེག་པའོ། །ངང་གིས་མ་བཅོས་པ་ནི་ངང་ངམ་རང་བཞིན་གྱི་མ་བཅོས་པའོ། །རྒྱ་
མ་ཆད་ཅེས་བྱ་བ་ནི། ཕྱིས་འབྱུང་བ་མ་ཡིན་པ་དང་དེ་ལས་གཞན་མེད་པ་མ་ཡིན་
པའོ། །དམིགས་པ་ནི་འཛིན་པའོ།།
ད་ནི་སྲོག་གི་དབང་པོའི་དམིགས་པ་བསྟན་ཏེ། སྲོག་གི་དབང་པོའི་དམིགས་
པ་ལས། །གཟུགས་དང་མཉམ་སྦྱོར་དམིགས་པ་ནི། །གཟུགས་བརྙན་ལྟ་བུ་རྒྱ་མ་



183
མཛོད་ལྷ་འགྲེལ་བཞུགས་སོ།།
ཆད། །སྒྲ་དང་མཉམ་སྦྱོར་དམིགས་པ་ནི། །བྲག་ཆ་ལྟ་བུ་རྒྱ་མ་ཆད། །ཅེས་བྱ་བ་ནི་
༼ནས༽། བོན་དང་མཉམ་སྦྱོར་དམིགས་པ་ནི། །སྨྲིག་རྒྱུ་ལྟ་བུར་རྒྱ་མ་ཆད། །ཅེས་བྱ་
བ་ནི། མ་སྒྲིབ་པར་གསལ་བར་རྟོགས་པའི་ཡུལ་འཛིན་པ་ནི། གསལ་བར་རྟོགས་ལ་
དེ་ཉིད་དངོས་པོར་སྣང་ཡང་དངོས་པོ་མེད་པའོ། །གྲགས་ཀྱང་རང་བཞིན་མེད་པ་ནི་
བྲག་ཆ་ལྟ་བུའོ། །ཡོད་པ་འདྲ་ལ་མེད་པ་ནི་སྨྲིག་རྒྱུའོ། །གཞི་ལ་བརྟེན་ནས་འབྱུང་བ་
ནི་སྤྲུལ་པའོ། །ཕྱིན་ཅི་ལོག་གི་སྣང་བ་ནི་སྒྱུ་མའོ།།
ད་ནི་རྟོགས་པའི་དབང་པོའི་དམིགས་པ་བསྟན་ཏེ། རྟོགས་པའི་དབང་པོའི་
དམིགས་པ་ལས། མ་སྒྲིབ་གསལ་རྟོགས་དམིགས་པ་ནི། །གསལ་ལ་དངོས་མེད་རྒྱ་མ་
ཆད། །ཡེ་སངས་གསལ་རྟོགས་དམིགས་པ་ནི། སྟོང་ཞིང་བདག་མེད་རྒྱ་མ་ཆད། །ཅེས་
བྱ་བ་ནི་༼ནས༽། དབང་ལྡན་ཡེ་རྟོགས་དམིགས་པ་ནི། །ངང་ཉིད་མ་གཡོས་རྒྱ་མ་
ཆད། །ཅེས་བྱ་བ་ལ། མ་སྒྲིབ་པར་རྟོགས་པ་ནི། གསལ་ལ་དངོས་པོ་མེད་པར་འཛིན་
ནོ། །དེ་ཡང་གསལ་བ་ནི། རྟོགས་ལ་དེ་ཉིད་དངོས་པོ་མེད་པར་རྟོགས་པའོ། །སྟོང་ཞིང་
བདག་མེད་པ་ནི་དོན་དམ་པར་སྟོང་པ་དེ་ཉིད་ལས་སྟོང་པའི་ང་བདག་མེད་པའོ། །མི་
སྐྱེ་མི་འགག་པ་ནི་སྐྱེ་བ་ཉིད་ཀྱི། རྒྱུ་མ་མཐོང་པས་འགག་པ་མེད་པ་དང་བྱ་བ་བྱེད་
དོ། །མ་བཅིང་མ་གྲོལ་བ་ནི་འཆིང་བའི་སྡུག་བསྔལ་མེད་དེ། དེ་མེད་པས་གྲོལ་བའི་
ཐར་པ་མེད་དོ། །རང་རིག་ཡེ་ཤེས་ནི་རང་གི་ངང་གི་སྲིད་པ་རྟོགས་པའི་དུས་ནའོ། །དེ་
ལས་ལོག་པ་ནི་བྱེད་པའི་བདག་གོ །ངང་ཉིད་མ་གཡོས་པ་ནི། ངང་དང་རང་བཞིན་
གྱི་གཡོ་རྩོལ་མེད་པའོ།།
ད་ནི་ཤེས་པའི་དབང་པོའི་དམིགས་པ་བསྟན་ཏེ། ཤེས་པའི་དབང་པོའི་
'' : 5:r



144
སངས་རྒྱས་གཡུང་དྲུང་བོན་གྱི་དཔེ་ཚོགས།
དམིགས་པ་ལས། །གཟུགས་ལ་དག་ཤེས་དམིགས་པ་ནི། །གཟུགས་ཀུན་རྣམ་དག་རྒྱ་
མ་ཆད། །སྒྲ་ལ་དག་ཤེས་དམིགས་པ་ནི། །སྒྲ་ཀུན་རྣམ་དག་རྒྱ་མ་ཆད། །ཅེས་བྱ་བ་ནི་
༼ནས༽། བོན་ལ་དག་ཤེས་དམིགས་པ་ནི། །བོན་ཀུན་རྣམ་དག་རྒྱ་མ་ཆད། །ཅེས་བྱ་
བ་ནི། གཟུགས་ཀུན་ནི་གཟུགས་ཐམས་ཅད་དོ། །རྣམ་པར་དག་པ་ནི་དྲི་མ་དང་བྲལ་
བའོ།།
ད་ནི་རིག་པའི་དབང་པོའི་དམིགས་པ་བསྟན་ཏེ། རིག་པའི་དབང་པོའི་དམིགས་
པ་ལས། །ཕྱི་ལ་རིག་པའི་དམིགས་པ་ནི། །བརྗོད་དུ་མེད་པའི་རྒྱུ་མ་ཆད། །ཅེས་བྱ་བ་
ལ། གཟུང་བ་ནི་དེ་བཞིན་མ་གྲུབ་པས་མེད་པའོ། །དེ་ཡང་སེམས་ཉིད་ཀྱི་ལོག་སྣང་ངོ་
ཞེས་པ་དང་འདྲའོ། །སེམས་ཀྱང་སྐད་ཅིག་མའི་ཆས་ཕྱེ་ནས་མེད་པའོ། །ཡུལ་འཛིན་པ་
ནི་འཛིན་པའི་སེམས་སོ། །གདགས་སུ་མེད་པ་ན་སྒྲའི་དམིགས་དང་བརྗོད་པའི་གདག་
པ་མེད་པའོ། །འདུ་བའི་རྐྱེན་ནི་འདུ་བ་རྣམ་པ་བཞིའི་ནད་དོ། །རྐྱེན་བྱེད་པས་ན་ནད་ཀྱི་
རྐྱེན་ནོ། །མི་བསླུ་བའི་དོན་ནི་ངེས་པ་སྟེ། ཀུན་རྫོབ་དུ་ནས་དང་ས་བོན་ནོ། །དཔྱད་དུ་
མེད་པ་ནི་དཔྱད་པ་ལས་འདས་པ་སྟེ། དོན་དམ་པར་རྟོག་དཔྱོད་ཀྱི་མཐའ་ལས་འདས་
ཏེའོ།།
ད་ནི་གསལ་བའི་དབང་པོའི་དམིགས་པ་བསྟན་ཏེ། གསལ་བའི་དབང་པོའི་
དམིགས་པ་ལས། །ཡེ་ཤེས་སྤྱན་གསལ་དམིགས་པ་ནི། །བདེན་པའི་ཚད་མཐོང་རྒྱ་
མ་ཆད། །ཚངས་པའི་སྒྲ་གསལ་དམིགས་པ་ནི། །དོན་གྱི་སྒྲ་ཐོས་རྒྱ་མ་ཆད། །མཉམ་
པའི་བོན་གསལ་དམིགས་པ་ནི། །བདེ་ཆེན་ངང་ལས་རྒྱ་མ་ཆད། །ཅེས་བྱ་བ་ལ། བདེན་
པའི་ཚད་མཐོང་བ་ནི་མཚན་དང་དཔེ་བྱད་ཀྱི་སྐུའོ། །གཞན་གྱི་དོན་ཕྱི་རོལ་དུ་གྱུར་



15
མཛོད་ལྷ་འགྲེལ་བཞུགས་སོ།།
པའི་དུས་ཅིག་ན། འཇིག་རྟེན་ན་གཤེན་གྱི་མཛད་པ་མ་ལུས་པ་མཐར་ཕྱིན་པ་མཐོང་
བའོ། །དོན་གྱི་སྒྲ་ནི་གཤེན་གྱི་བཀའ་འོ། །གཞན་གྱི་ཕྱི་རོལ་སྒྲ་ཡང་དོན་གྱི་སྒྲའོ། །དཔག་
བསམ་ལས་འདས་པ་དང་རྒྱུན་དུ་འབྱུང་བའི་དྲི། ཆ་ཕྲ་མོ་ནི་རྒྱུན་གྱི་དྲིའོ། །བོན་ཉིད་
ཀྱི་རོ་ནི་བོན་ལས་བྱུང་བ་དང་། དེ་ཡི་བདག་ཉིད་དེ་དོན་ཉམས་སུ་མྱོང་བའོ། །ཉམས་
སུ་མྱོང་བ་ནི་དོན་ཚོར་བས་ཏེ། བརྟག་བྲལ་ལོ། །བདེ་བ་སྡུག་བསྔལ་བ་ཐམས་ ཅད་
དང་བྲལ་བ་ནི་བདེ་བ་ཆེན་པོའོ། །ངང་ཉིད་ནི་དེ་ཡི་ངང་ལས་མ་གཡོས་པའོ།།
ད་ནི་དོན་ལྔ་པ་དབང་པོ་དྲུག་གི་ཡུལ་བསྟན་ཏེ། །དབང་པོ་དྲུག་གི་ཡུལ་ལས་
ཀྱང་། །གཅོད་བྱེད་དབང་པོའི་ཡུལ་བསྟན་པ། །ཁ་དོག་གསལ་བ་དབང་པོའི་ཡུལ། ཁ་
དོག་ཅི་གསལ་སེམས་ཀྱི་དབྱིངས། །སྒྲ་ཚོགས་གསལ་གཅོད་དབང་པོའི་ཡུལ། །སྒྲ་
རྣམས་ཅི་གྲགས་སེམས་ཀྱི་དབྱིངས། བྱ་བ་ནི༼ནས༽། ཡིད་མགྱོགས་ཀུན་གཅོད་
དབང་པོའི་ཡུལ། །བོན་རྣམས་ཀུན་ཀྱང་སེམས་ཀྱི་དབྱིངས། །ཞེས་བྱ་བ་ལ། ཁ་དོག་
གསལ་བར་གཅོད་པ་ནི། །མིག་གི་དབང་པོ་དེའི་ཡུལ་ནི། ཁ་དོག་ཅིར་ཡང་གསལ་
བའི་བདེ་བ་ལ་བརྟེན་ནས། སེམས་སྣ་ཚོགས་པ་ནི་སྐྱེ་བའི་རྒྱུའོ། །སྒྲ་གྲགས་པ་གང་
ཡང་རུང་སྟེ། ཟིན་པ་དང་མ་ཟིན་པ་དང་གཉིས་ཀ་དང་དེ་རྣམས་ཅི་འདྲ་བ་ཀུན་
ནོ། །དེ་བཞིན་དུ་འདིར་འཚོགས་ཞེས་བྱ་བ་དང་། ཅི་ཚོར་ཞེས་བྱ་བ་ནི་ཀུན་བསྡུ་
བའི་དོན་ནོ། །སེམས་ཀྱི་དབྱིངས་ཞེས་བྱ་བ་ནི། རྒྱུ་ཡི་དོན་ཏེ་སེམས་ཡུལ་ལ་བརྟེན་
ནས་སྐྱེ་བའོ། །གཅོད་བྱེད་ཅེས་བྱ་བ་ནི། ཡུལ་དང་དབང་པོ་དང་དེའི་རྐྱེན་གྱི་ཤེས་པ་
གསུམ་དུ་འདུས་པའོ།།
ད་ནི་སྲོག་གི་དབང་པོའི་ཡུལ་བསྟན་པ། །སྲོག་གི་དབང་པོའི་ཡུལ་བསྟན་པ།



186
སངས་རྒྱས་གཡུང་དྲུང་བོན་གྱི་དཔེ་ཚོགས།
གཟུགས་དང་མཉམ་སྦྱོར་སྲོག་འཛིན་ཡུལ། །རྣམ་ཤེས་ཁམས་ཀུན་སེམས་ཀྱི་ཡུལ། །ཞེས་
བྱ་བ་ནི་༼ནས༽། བོན་དང་མཉམ་སྦྱོར་སྲོག་འཛིན་ཡུལ། །ནམ་མཁའི་ཁམས་ཀུན་
སེམས་ཀྱི་དབྱིངས། །ཞེས་བྱ་བ་ནི། གཟུགས་དང་མཉམ་སྦྱོར་གྱི་སྲོག་གི་དབང་པོའི་
རྣམ་པར་ཤེས་པའི་ཁམས་ཀུན་ཡིན་ཏེ། གསལ་བར་སྣང་བ་ཞེས་བསྟན་ཚུལ་དེ་ཡི་སྒོ་
ནས། དབང་པོ་སྐྱེ་བས་ན་ཁམས་དྲུག་ནི་ཡུལ་ཡིན་ནོ། །དབྱིངས་ནི་རྒྱུ་སྟེ་ཁམས་དེ་
དག་གི་སྲོག་གནས་པའི་རྒྱུ་བྱས་པའི་དོན་ནོ།།
ད་ནི་རྟོགས་པའི་དབང་པོའི་ཡུལ་བསྟན་པ། །མ་སྒྲིབ་གསལ་རྟོགས་དབང་
པོའི་ཡུལ། །ངོ་བོ་ཉིད་ནི་སེམས་ཀྱི་དབྱིངས། །ཞེས་བྱ་བ་ནི་༼ནས༽། དབང་ལྡན་ཡེ་
རྟོགས་དབང་པོའི་ཡུལ། །ངང་ཉིད་མཆོག་ནི་སེམས་ཀྱི་དབྱིངས། །ཞེས་བྱ་བ་ལ། མ་
སྒྲིབ་པ་གསལ་བར་རྟོགས་པའི་དབང་པོའི་ཡུལ་ནི། ཡེ་མ་བཅོས་པའི་དོན་ཅི་ལྟ་བའི་
ངོ་བོ་ཉིད་གང་ཡིན་པའོ། །དེ་ཡང་གཟུགས་གཟུགས་སུ་རུང་བའི་ངོ་བོ་ཉིད་ལ་སོགས་
པའོ། །དེ་བཞིན་ནི་བོན་ཐམས་ཅད་ཀྱི་སྟོང་པ་ཉིད་དེའོ། །དེ་ནི་དེ་ལས་མི་འགྱུར་བ་དེ་
བཞིན་ཉིད་དོ། །དེ་ལས་བསྟན་ནས་ཡེ་ནས་སངས་རྒྱས་པའི་གསལ་བར་རྟོགས་པའི་
དབང་པོ་སྐྱེ་བའོ། །རང་གི་རང་ཉིད་བྱ་བ་ནི། ས་སྲ་བ་དང་། ཆུ་གཤེར་བ་ལ་སོགས་པ་
སྟེ། ཅི་བཞིན་པ་ནི་རྣམ་པར་གྲོལ་བ་མྱ་ངན་ལས་འདས་པ་ཆེན་པོའོ། །སྐྱེ་བའི་ཡུལ་ཅི་
བཞིན་དུ་མི་འགྱུར་བས་སོ། །དངོས་པོ་ཉིད་ནི་རང་བཞིན་དེ། བོན་ཐམས་ཅད་ཀྱི་ངོ༌
བོ་ཉིད་ཀྱི་ཡུལ་གྱི་སྒོ་ནས་བྱེད་པར་མེད་པའོ། །ངང་ཉིད་ནི་རང་གི་ངང་སྟེ། སྐད་ཅིག་
མའི་རྒྱུན་གནས་པ་དོན་མ་བསྐྱོད་པ་ནི་ངང་ཉིད་མཆོག་གོ།
ད་ནི་ཤེས་པའི་དབང་པོའི་ཡུལ་བསྟན་ཏེ། ཤེས་པའི་དབང་པོའི་ཡུལ་བསྟན་



མཛོད་ལྷ་འགྲེལ་བཞུགས་སོ།།
187
པ། །གཟུགས་ཀུན་དག་ཤེས་དབང་པོའི་ཡུལ། །ལྟ་བའི་མཆོག་ནི་སེམས་ཀྱི་དབྱིངས།
བྱ་བ་ནི་༼ནས༽། བོན་ཀུན་དག་ཤེས་དབང་པོའི་ཡུལ། །རྟོགས་པའི་མཆོག་ནི་སེམས་
ཀྱི་དབྱིངས། །ཞེས་བྱ་བ་ནི། གཟུགས་ཀུན་དག་པར་ཤེས་པ་ནི་ལྟ་བའི་མཆོག ཅེས་
བྱ་བ། ལྟ་བ་ཕུལ་དུ་ཕྱིན་པ་ནི་མཆོག་སྟེ། དེ་བཞིན་དུ་སྤྱོད་པ་ལ་སོགས་པ་ཡང་སྦྱོར།
སེམས་ཀྱི་དབྱིངས་ཞེས་བྱ་བ་ནི། ཤེས་པའི་དབང་པོ་སྐྱེ་བའི་རྒྱུའོ།།
ད་ནི་རིག་པའི་དབང་པོའི་ཡུལ་བསྟན་ཏེ། སྣོད་ཀྱི་འཇིག་རྟེན་ལ་བརྟེན་
ནས། ཕྱི་ཡི་རིག་པའི་དབང་པོའི་འབྱུང་བ་དང་། དབྱིངས་ནི་རྒྱུ་ཡིན་པའི་སེམས་ཀྱི་
དབྱིངས་ཞེས་བྱ་གསུངས་ཏེ། དེ་ཡང་རིག་པའི་དབང་པོའི་ཡུལ་བསྟན་པ། །ཕྱི་ལ་རིག་
པ་དབང་པོའི་ཡུལ། །སྣོད་ཀྱི་འཇིག་རྟེན་སེམས་ཀྱི་དབྱིངས། བྱ་བ་ནི་༼ནས༽། དོན་
ལ་རིག་པ་དབང་པོའི་ཡུལ། །ཡི་གེའི་ཚོགས་ཀུན་སེམས་ཀྱི་དབྱིངས། ཞེས་བྱ་བ་ནི།
ཕྱི་རིག་པའི་དབང་པོ་ནི། ཕྱི་ཡི་སྣོད་ལ་བརྟེན་ནས་སྐྱེ་བས་ན། སྣོད་ཀྱི་ཚོགས་སྟེ་མང་
བའི་དོན་ནོ། །དེ་བཞིན་དུ་བཅུད་ལ་སོགས་པ་ལ་ཡང་སྦྱར་རོ།།
ད་ནི་གསལ་བའི་དབང་པོའི་ཡུལ་བསྟན་ཏེ། །གསལ་བའི་དབང་པོའི་ཡུལ་
བསྟན་པ། །ཡེ་ཤེས་སྤྱན་གསལ་དབང་པོའི་ཡུལ། །ངོ་བོ་ཉིད་ནི་སེམས་ཀྱི་དབྱིངས། བྱ་
བ་ནི་༼ནས༽། །མཉམ་པའི་བོན་གསལ་དབང་པོའི་ཡུལ། །བོན་ཉིད་སྐུ་ནི་སེམས་ཀྱི་
དབྱིངས། །ཞེས་བྱ་བ་ལ། ཡེ་ཤེས་ཀྱི་སྤྱན་གསལ་བའི་དབང་པོ་ནི། ངོ་བོ་ཉིད་ཀྱི་སྐུ་
ཞེས་བྱ་གོང་དུ་བསྟན་པ་དེ་ལས་སྐྱེ་བ་སྟེ། སྐུ་དེ་ཡི་དོན་མ་ཐོབ་པར་སྤྱན་གསལ་བ་དེ་
ཡི་འབྱུང་བས་ན་དེ་ཉིད་རྒྱུའོ། །དེ་བཞིན་མངོན་པར་བྱང་ཆུབ་པའི་སྐུ་ལ་སོགས་པ་
ཡང་སྦྱར་རོ།།



188
སངས་རྒྱས་གཡུང་དྲུང་བོན་གྱི་དཔེ་ཚོགས།
ད་ནི་སྤྱི་དོན་དྲུག་པ་དབང་པོའི་འཁོར་བསྟན་པ་ལས། དང་པོ་གསལ་བའི་
དབང་པོའི་འཁོར་བསྟན་ཏེ། དབང་པོ་དྲུག་གི་འཁོར་ལས་ཀྱང་། །གཟུགས་དང་ཁ་
དོག་ཀུན་སྤྲོས་གཅོད། །གསལ་གཅོད་དབང་པོའི་འཁོར་དུ་བསྟན། །བྱ་བ་ནི་༼ནས༽།
ཡིད་གཅོད་དབང་པོའི་འཁོར་དུ་བསྟན། །ཅེས་བྱ་བ་ནི། གཟུགས་ཞེས་བྱ་བ་གཤེགས་
སུ་རུང་བ་དང་ཁ་དོག་ཅེས་བྱ་བ། ཡུལ་དཔྱད་དུ་རུང་བ་དང་། དེ་བཞིན་སྒྲ་ལ་སོགས་
པ་དེ་དག་ལ་ཀུན་སྤྲོས་གཅོད་ཅེས་བྱ་བ་ནི། ཐམས་ཅད་ལ་འཛིན་པ་སྟེ་དངོས་སུ་
གཅོད་པ་ནི། ཀུན་སྡུད་དབང་པོ་ནི་ཡུལ་ཐམས་ཅད་ལ། དམིགས་པའི་གཞི་གང་སྤྲོས་
པ་དེ་འཁོར་རོ།།
ད་ནི་སྲོག་གི་དབང་པོའི་འཁོར་བསྟན་ཏེ། གཟུགས་ལས་སྤྲོས་ཀུན་སྲོག་
འཛིན་པའི། །གཟུགས་དང་མཉམ་སྦྱོར་འཁོར་དུ་བསྟན། །བྱ་བ་ནི་༼ནས༽། སྤྲོས་པ་
ཀུན་ལ་འཇུག་གཅོད་ནི། །ཡིད་གཅོད་དབང་པོའི་འཁོར་དུ་བསྟན། །ཅེས་བྱ་བ་ལ།
གཟུགས་ལ་སྤྲོས་པ་ཀུན་སྲོག་འཛིན་པའི་རྒྱུ་བྱས་ནས། དེ་ཡི་དབང་གི་སྲོག་གནས་
པ་གང་ཡིན་པ་དེ་ཡི་འཁོར་ཏེ། དེ་ཡི་སྒྲ་ལ་སོགས་པའི་དབང་གི་རྣམ་པར་ཤེས་པ་སྐྱེ་
བའི་རྒྱུ་བྱ་བ་གང་ཡིན་པ། སྲོག་གི་དབང་པོའི་འཁོར་རོ།།
ད་ནི་རྟོགས་པའི་དབང་པོའི་འཁོར་བསྟན་ཏེ། ཀུན་ཤེས་མ་སྒྲིབ་གསལ་རྟོགས་
པ། །གསལ་རྟོགས་དབང་པོའི་འཁོར་དུ་བསྟན། །བྱ་བ་ནི་༼ནས༽། དབང་ཆེན་རྟོགས་
གསལ་པ་ནི། །དབང་ལྡན་ཡེ་རྟོགས་འཁོར་དུ་བསྟན། །ཞེས་བྱ་བ་ལ། ཀུན་ཤེས་པར་
བྱ་བ་ལ་མ་སྒྲིབ་ཅིང་དགག་པ་མ་བྱས་པ་ཐམས་ཅད་དེའི་འཁོར་རོ། །ཀུན་ཐོས་པ་ལ་
དགག་པ་[མ་]བྱས་ཤིང་གོ་ཕྱེ་བ་དང་། རྟོགས་བྱ་མ་འགག་པས་བདེ་བར་རྟོགས་པ་



19
མཛོད་ལྷ་འགྲེལ་བཞུགས་སོ།།
དང་། ཀུན་གྲོལ་ལ་གེགས་མེད་པར་ཆུབ་པ་དང་། བྱ་བྱེད་ཀུན་གསལ་བ་དང་། དབང་
ཡེ་ལྡན་པ་དང་། འདི་དག་སྐྱེ་བའི་གེགས་མ་བྱས་པ་དང་། སྐྱེ་བའི་རྒྱུ་བྱས་པ་ནི་
འཁོར་རོ།།
ད་ནི་ཤེས་པའི་དབང་པོའི་འཁོར་བསྟན་པ་སྟེ། གཟུགས་ལས་སྤྲོས་ཀུན་རྣམ་
པར་དག །གཟུགས་ཀུན་དག་ཤེས་དབང་པོའི་འཁོར། །བྱ་བ་ནི་༼ནས༽། །བོན་
ལས་སྤྲོས་ཀུན་རྣམ་པར་དག །བོན་ཀུན་དག་ཤེས་དབང་པའི་འཁོར། །ཞེས་བྱ་བ་ལ།
གཟུགས་དང་གཟུགས་སུ་ཤེས་པ་ཡི། སེམས་དང་སེམས་ལས་བྱུང་བ་དང་། དེ་ཡི་ཆ་
ཕྲ་བ་ཀུན་རྣམ་པར་དག་པར་ཤེས་པ་ནི། གཟུགས་ཀུན་དག་པར་ཤེས་པའི་དབང་པོའི་
འཁོར་རོ། །དེ་བཞིན་དུ་སྒྲ་ལ་སོགས་པ་ལ་ཡང་སྦྱར་རོ།།
ད་ནི་རིག་པའི་དབང་པོའི་འཁོར་བསྟན་ཏེ། ཕྱི་ལས་སྤྲོས་ཀུན་རིག་གསལ་བ།
ཕྱི་ཉིད་རིག་པ་དབང་པོའི་འཁོར། །བྱ་བ་ནི༼ནས༽། དོན་ལ་སྤྲོས་ཀུན་རིག་གསལ་
བ། །དོན་ནམ་རིག་པ་དབང་པོའི་འཁོར། །ཞེས་བྱ་བ་ལ། ཕྱི་ལྟར་སྣང་བ་སྐྱེ་སྟེ། ཕྱི་
ཡུལ་རིས་སུ་བཅད་དོ། །ཅོག་དང་དེ་བཞིན་དུ་ནང་ལ་སོགས་པ་ལ་ཡང་སྦྱར་རོ། །རིག་
པ་གསལ་བ་ཞེས་བྱ་བ་ནི། ནང་ཆ་མཐུན་མ་འདྲེས་པར་གསལ་བར་ཤེས་པའོ།།
ད་ནི་གསལ་བའི་དབང་པོའི་འཁོར་བསྟན་ཏེ། །ཅིར་སྤྲོས་གསལ་ཞིང་མཐོང་
བྱེད་པ། །ཡེ་ཤེས་སྤྱན་གསལ་དབང་པོའི་འཁོར། །བྱ་བ་ནི༼ནས༽། ཅི་སྨྲོས་མཉམ་
པའི་ངང་དུ་འདུས། །མཉམ་པའི་བོན་གསལ་དབང་པོའི་འཁོར། །ཞེས་བྱ་བ་ནི། ཅི་
ཡང་སྤྲོས་པ་ནི་ཅིར་སྤྲོས་ཏེ། སྐད་ཅིག་མ་གཅིག་ལ་བདེ་བར་གཤེགས་པ་བརྒྱ་ཡི་
ཞིང་ཁམས་ལྟ་བར་སྤྲོས་པ་ལྟ་བུའོ། །དེ་བཞིན་དུ་གཤེན་རབ་བརྒྱའི་གསུང་ཐོས་པ་



10
སངས་རྒྱས་གཡུང་དྲུང་བོན་གྱི་དཔེ་ཚོགས།
དང་། སེམས་ཅན་བརྒྱ་ཡི་མཆོད་པ་བཞེས་པ་དང་། ན་རག་བརྒྱ་ཡི་དོན་བྱེད་པ་དང་།
དེ་ཐམས་ཅད་བོན་ཉིད་བ་ག་ནས་སྤྱོད་པར་ཤེས་པ་ནི་དེ་དག་གི་འཁོར་རོ།།
ད་ནི་སྤྱི་དོན་བདུན་པ་དབང་པོ་དྲུག་གི་ངེས་ཚིག་བསྟན་ཏེ། དབང་པོ་དྲུག་
གི་ངེས་ཚིག་ལས། །ཁ་དོག་རྣམ་ལྔ་ཡོད་པའི་ཕྱིར། །ཁ་དོག་གསལ་གཅོད་དབང་པོ་
ཡོད། །བྱ་བ་ནི་༼ནས༽། །སྒོ་ལྔ་ཡུལ་ལྔ་ཡོད་པའི་ཕྱིར། །ཡིད་མགྱོགས་ཀུན་གཅོད་
དབང་པོ་ཡོད། །ཅེས་བྱ་བ་ལ། དེ་ཡོད་པའི་ཕྱིར་དེ་ཡོད་ཅེས་བྱ་བ་ནི་ངེས་ཚིག་སྟེ།
འདིར་ནི་མེད་འགལ་བར་ཡོད་པར་བསྟན་ཏེ། དེ་ལ་དབང་པོ་འདི་དག་ཡོད་པར་ཅི་
མངོན་ཞེ་ན། ཁ་དོག་ལྔ་ཡོད་པར་བསྟན་པས་དེ་ལ་དབང་བྱེད་པའི་དབང་པོ་ཡང་
ཡོད་དོ། །ཞེས་བྱ་བ་ཡིན་ཏེ། དེ་བཞིན་དུ་དྲི་ལ་སོགས་པ་ལ་ཡང་སྦྱར་རོ། །གཟུགས་
དང་མིག་གཉིས་ཡོད་པའི་ཕྱིར་རོ། །གཟུགས་ཀྱི་སྲོག་འཛིན་དབང་པོ་ཡོད། བྱ་བ་ནི་
༼ནས༽། སྲོག་ལྔ་ཡུལ་ལྔ་ཡོད་པའི་ཕྱིར། །སྲོག་གི་དབང་པོ་ཡོད་པར་བསྟན། །ཅེས་
བྱ་བ་ལ། གཟུགས་དང་མིག་གི་དབང་པོ་ལ་བརྟེན་ནས། མིག་གི་རྣམ་པར་ཤེས་པ་སྐྱེ་
སྟེ། དེ་ཉིད་སྐད་ཅིག་མས་མི་རྟག་ཡང་གནས་པའི་ཕྱིར། དེ་ཡི་སྲོག་གི་དབང་པོ་ཡོད་
ཅེས་བྱའོ། །དེ་བཞིན་དུ་ཁྱབ་པར་སྦྱར་རོ། །སྒྲིབ་པ་རྣམ་གཉིས་ཡོད་པའི་ཕྱིར། །མ་སྒྲིབ་
གསལ་རྟོགས་དབང་པོ་ཡོད། བྱ་བ་ནི༼ནས༽། མ་རིག་མ་རྟོགས་པའི་ཕྱིར། །{མིང་
དང་རྟོགས་པ་ཡོད་པའི་ཕྱིར།} །ཡེ་རྟོགས་དབང་པོ་ཡོད་པར་བསྟན། །ཅེས་བྱ་དང་།
སྒྲིབ་པ་གཉིས་ནི། ཉོན་མོངས་པའི་སྒྲིབ་པ་དང་། ཤེས་བྱའི་སྒྲིབ་པ་དང་། སེམས་ཉོན་
མོངས་པ་བྱེད་པ་དང་། ཤེས་པ་ལ་སྒྲིབ་པས་སྒྲིབ་སྟེ། སྤྲིན་གྱིས་ཉི་མའི་འོད་སྒྲིབ་པ་
དང་འདྲ་བས་སྒྲིབ་པའོ། །ཉོན་མོངས་པའི་སྒྲིབ་པ་ནི་མངོན་སུམ་པའོ། །ཤེས་བྱའི་



མཛོད་ལྷ་འགྲེལ་བཞུགས་སོ།།
19
སྒྲིབ་པ་ནི་དེ་ཡི་ས་བོན་ཆ་ཕྲ་བས་སོ། །དེ་སེམས་ཅན་ལ་ཡོད་པས། དེ་སྤང་པའི་མ་
སྒྲིབ་པ་ཡང་ཡོད་དོ། །དེ་བཞིན་དུ་བདེ་སྡུག་གི་སྤྲོ་བསྡུ་ཡོད་པས། དེ་སྤང་པའི་ཡེ་
སངས་གསལ་རྟོགས་ཡོད་དོ། །སྐྱེ་བ་མ་བྱུང་པ་ལས་བྱུང་བ་དང་། འགག་པ་བྱུང་བ་
དེ་མེད་པ་ཡོད་པ་ལྟར། སྐྱེ་འགག་དང་བྲལ་བའི་མ་འགག་པར་རྟོགས་པ་ཡོད་དེ། ཡི་
གེ་བརྟེན་ནས་སྒྲ་བྱུང་པ་ཡོད་པ་ལྟར། རྣམ་པར་གྲོལ་བ་རྟོགས་པ་ཡང་ཡོད་དོ། །ལས་
རྒྱུ་འབྲས་མི་བསླུ་བར་ཡོད་པས། བྱེད་པའི་བདག་མེད་པར་རྟོགས་པ་ཡོད་དོ། །མིང་
ལ་འཇུག་པ་དང་། དེ་རྟོགས་པ་ཡོད་པ་བཞིན། མིང་དང་རྟོགས་པ་ལས་འདས་པ་ཡེ་
རྟོགས་པ་ཡོད་དོ། །གཟུགས་ཀྱི་བག་ཆགས་ཡོད་པའི་ཕྱིར། །གཟུགས་ཀུན་དག་ཤེས་
དབང་པོ་ཡོད། བྱ་བ་ནི༼ནས༽། །ཡུལ་ལྔའི་བག་ཆགས་ཡོད་པའི་ཕྱིར། །བོན་ཀུན་
དག་ཤེས་དབང་པོ་ཡོད། །ཅེས་བྱ་བ་ལ། །གཟུགས་ཀྱི་སྒོ་ཡི་བག་ཆགས་ནི། གཟུགས་
ཀྱི་བག་ཆགས་ཏེ། ཕྱིས་སྐྱེ་བའི་ས་བོན་ནོ། །དེ་ཡོད་པས་དེ་སྤང་པའི་གཟུགས་བག་
ཆགས་དང་བཅས་པ། དག་པར་ཤེས་པའི་དབང་པོ་ཡང་ཡོད་དོ་ཞེས་བྱའོ། །དེ་བཞིན་
དུ་ཁྱབ་པར་སྦྱར་རོ། །སྣོད་ཀྱི་འཇིག་རྟེན་ཁམས་ཡོད་པས། ཅི་ལྟར་རིག་པའི་དབང་
པོ་ཡོད། བྱ་བ་ནི། ཀུན་རྫོབ་བདེན་པ་ཡོད་པའི་ཕྱིར། །དོན་དམ་རིག་པའི་དབང་པོ་
ཡོད། །ཅེས་བྱ་བ་ལ། སྣོད་ཡོད་པས་སྣོད་དེ་རིག་པ་ཡང་ཡོད་དོ། །བཅུད་ཡོད་པས་དེ་
རིག་པ་ཡོད། སྒྲ་སྐད་སྣ་ཚོགས་པས་སྒྲ་དེ་རིག་པ་ཡོད། སྐྱེ་རྒ་ན་འཆིའི་སྡུག་བསྔལ་
ཡོད་པས། དེ་ལ་གསོ་བ་ཡོད་དོ། །རྒྱུ་བཞི་དང་འབྲས་བུ་གསུམ་མོ། །ཀུན་རྫོབ་ཀྱི་
བདེན་པ་ཡོད་པས། དོན་དམ་པ་ཞེས་བྱ་བ་རིག་པའི་དབང་པོ་ཡོད་དོ། །སྒྱུ་མ་ཤ་ཡི་
མིག་ཡོད་པས། །ཡེ་ཤེས་སྤྱན་གསལ་དབང་པོ་ཡོད། །ཅེས་བྱ་བ་ནི༼ནས༽། སྒྱུ་མའི་



12
སངས་རྒྱས་གཡུང་དྲུང་བོན་གྱི་དཔེ་ཚོགས།
པ་ལོག་པ་དག་
ལུས་དང་ཤེས་ཡོད་པས། །མཉམ་པའི་བོན་གསལ་དབང་པོ་ཡོད། །ཅེས་བྱ་བ་ལ། འགྲོ་
བ་ལ་སྒྱུ་མ་ཤ་མིག་ཡོད་པ་བཞིན་དུ། ཡེ་ཤེས་ཀྱི་སྤྱན་ལ་སོགས་པ་ཡོད་དོ། །དེ་འཁྲུལ་
པ་དག་ལ་ཡོད་པའི་ཕྱིར། མ་འཁྲུལ་ཞིང་བདེན་པ་དག་ལ་ཡང་ཡོད་དོ།།
ད་ནི་སྤྱི་དོན་བརྒྱད་པ་དབང་པོའི་རྩལ་བསྟན་ཏེ། དབང་པོ་དྲུག་གི་རྩལ་
བསྟན་པ། །ཁ་དོག་གསལ་གཅོད་དབང་པོའི་རྩལ། །དམུ་ལོང་ལྟ་བུ་མ་གཏོགས་
པ། །ཁ་དོག་གསལ་བར་མཐོང་བའོ། །བྱ་བ་ནི་༼ནས༽། ཡིད་མགྱོགས་ཀུན་གཅོད་
དབང་པོའི་རྩལ། སྙོམས་འཇུག་བརྒྱལ་འབོག་མ་གཏོགས་པ། །ཐམས་ཅད་ཡིད་ཀྱི་
དབང་རྒྱུ་ཡིན། །ཞེས་བྱ་ལ། དཔལ་ཞེས་བྱ་བ་ནི་སྟོབས་སུ་གྱུར་པའོ། །མ་རྟོགས་པ་
འདི་དག་ལ་སྟོབས་མེད་ཅིང་ཉམས་རྩལ་༼བརྩལ༽བའོ། །དེ་བས་ན་དབང་པོ་ཡོད་
ལ་རྩལ་མེད་པའོ། །དེ་བས་ན་རྩལ་དུ་གྱུར་པ་ནི་གསལ་བའོ། །གསལ་བ་ནི་ཡིད་ལ་
ཤར་བའོ། །གཟུགས་ཀྱི་སྲོག་འཛིན་དབང་པོའི་རྩལ། །ཡིད་ཀྱི་གཟུགས་རང་འགྲོ་སྤྱོད་
ཡིན། །ཞེས་བྱ་བ་ནི་༼ནས༽། བོན་གྱི་སྲོག་འཛིན་དབང་པོའི་རྩལ། །ཡིད་ཀྱི་བོན་
དྲང་འགྲོ་སྤྱོད་ཡིན། །ཞེས་བྱ་བ་ལ། ཡིད་ཀྱི་དྲང་པ་ནི་ཡིད་ཀྱི་རྗེས་སུ་སོང་བ་སྟེ། དེ་
ཡི་དབང་གིས་རྣམ་པར་ཤེས་པ་སྐྱེ་ནས་སྐད་ཅིག་མས་གནས་ནི་འགྲོ་བ་དང་སྐྱེའོ། །མ་
སྒྲིབ་གསལ་རྟོགས་དབང་པོའི་རྩལ། །སྒྲིབ་དང་མ་སྒྲིབ་གསལ་རྟོགས་ཡིན། །ཞེས་བྱ་
བ་ནི་༼ནས༽། དབང་ལྡན་ཡེ་རྟོགས་དབང་པོའི་རྩལ། །ཐམས་ཅད་ཀུན་རྟོགས་ཡེ་
ཤེས་ཡིན། །ཞེས་བྱ་བ་ལ། སྒྲིབ་པས་བར་དུ་རྐྱེན་གྱིས་བཅད་པ་དང་། མ་སྒྲིབ་པ་མ་
བཅད་པ་གཉིས་ཀ་གསལ་བ་ཡི། མ་སྒྲིབ་པ་གསལ་བར་རྟོགས་པ་དབང་པོའི་རྩལ་
ལོ། །དེ་བཞིན་དུ་ཐོབ་པ་ནི་དངོས་སུ་གོ་བའོ། །མ་ཐོབ་པ་ནི་གཞན་ལ་མ་གྲགས་



མཛོད་ལྷ་འགྲེལ་བཞུགས་སོ།།
194
པའོ། །འགག་པ་ནི་སྐྱེ་བ་ཡིན་པའོ། །མ་འགག་པའི་སྐྱེ་བ་མེད་པ་མེད་པའོ། །གྲོལ་
བ་ནི་ཐར་པའོ། །མ་གྲོལ་བ་ནི་འཁོར་བའོ། །འབྱེད་པ་ནི་རྒྱུ་འབྲས་སོ། །མ་འབྱེད་པ་
ནི་རྒྱུ་ལ་མི་བརྟེན་པའོ། །བོན་ཐམས་ཅད་ནི་བོན་གྱི་བསྡུས་ཚད་ཀྱི་ཚུལ་དུ་མཚན་
ཉིད་ཤེས་པའོ། །གཟུགས་ཀུན་དག་ཤེས་དབང་པོའི་རྩལ། །ཕྱི་དག་ནང་དག་གཟུགས་
ཀྱང་དག །གཟུགས་ཀུན་རྣམ་དག་ཡོངས་སུ་དག །བྱ་བ་ནས། བོན་ཀུན་དག་ཤེས་
དབང་པོའི་རྩལ། །ཕྱི་དག་ནང་དག་བོན་ཀུན་དག །བོན་ཀུན་རྣམ་དག་ཡོངས་སུ་
དག །ཅེས་བྱ་བ་ལ། ཕྱི་ནི་ཡུལ་ལོ། །ནང་ནི་སེམས་སོ། །དག་པ་ནི་བྲལ་བའོ། །རྣམ་
པར་དག་པ་ནི་དྲི་མའི་ཕྱོགས་དངོས་པོར་འཛིན་པ་དག་པའོ། །ཡོངས་སུ་དག་པ་ནི་
ས་བོན་དང་བཅས་པ་ཡོངས་སུ་དག་པའོ། །ཀུན་ཀྱང་ཞེས་བྱ་བ་ནི་མཐུན་པའི་རྒྱན་
ཏེ་དངོས་པོ་ཡང་དག་པ་ཞེས་བྱ་བ་ནི་དོན་ནོ། །རིག་པའི་དབང་པོའི་རྩལ་བསྟན་པ། །ཕྱི་
ལ་རིག་པ་དབང་པོའི་རྩལ། །གཟུང་བའི་ཡུལ་རྣམས་ཡིད་བཞིན་རིགས་༼རིག༽ །ཡིད་
བཞིན་ཕྱི་ལ་དཔག་ཏུ་མེད། བྱ་བ་ནས། དོན་ལ་རིག་པ་དབང་པོའི་རྩལ། དོན་དམ་
བརྗོད་མེད་ཡིད་བཞིན་རིགས།༼རིག༽ །ཀུན་གྱི་དོན་དམ་དཔག་ཏུ་མེད། །བྱ་བ་
ལ་༼ནས༽། ཡིད་བཞིན་རིགས་༼རིག༽ཞེས་བྱ་བ་ནི་ཅི་ལྟར་འདོད་པ་དང་། ཅི་
ལྟར་འཚམས་པར་རིག་པའོ། །དཔག་ཏུ་མེད་པ་དེ་ལྟར་མཁྱེན་པའི་དོན་ལ་དཔག་
ཏུ་མེད་པའོ། །ཕྱི་རིག་པ་ནི་དབང་པོས་ཕྱིའི་ཡུལ་གཟུང་བྱ་རྣམས་ཅི་ལྟར་འདོད་པ་
དང་། ཅི་ལྟར་འཚམས་པ་ལྟར་རིག་སྟེ། དེ་ལྟ་བུའི་ཕྱི་ཡི་རིག་པ་ཅི་མཁྱེན་པའི་དོན་
ལས་དཔག་ལས་འདས་པའོ། །དེ་བཞིན་ཀུན་ལ་སྦྱར་རོ། །ཡེ་ཤེས་སྤྱན་གསལ་དབང་
པོའི་རྩལ། །གཟུགས་ཀུན་མཁའ་འདྲ་ཡིད་བཞིན་གསལ། །ཡིད་གཟུགས་མཁའ་ལྟར་



194
སངས་རྒྱས་གཡུང་དྲུང་བོན་གྱི་དཔེ་ཚོགས།
དཔག་ཏུ་མེད། །ཅེས་བྱ་བ་ནས། མཉམ་པའི་བོན་གསལ་དབང་པོའི་རྩལ། །ཐམས་
ཅད་མཁའ་འདྲ་ཡིན་བཞིན་གསལ། །ཡོངས་སུ་མཁའ་ལྟར་དཔག་ཏུ་མེད། །ཅེས་བྱ་
བ་ལ། གཟུགས་ནི་གཟུགས་ཐམས་ཅད་དོ། །མཁའ་འདྲ་བ་ནི་སྣང་ཡང་དངོས་པོར་
མ་གཟིགས་སོ། །ཡིད་བཞིན་ནི། ཅི་ལྟར་འཚམས་པར་རིག་པའོ། །གསལ་ཅེས་བྱ་བ་
ནི། ཅི་ལྟར་བར་མ་ནོར་བར་མཁྱེན་པའོ། །མཁའ་ལྟར་དཔག་ཏུ་མེད་པ་ནི། ནམ་མཁའ་
འདྲ་བར་རྟོགས་ཙམ་ན། དེ་དག་རྒྱ་མ་ཆད་ཅིང་མཐའ་ཡས་པས་དཔག་ཏུ་མེད་པའོ། །དེ་
ཡང་གཟུགས་དང་སྒྲ་ལ་སོགས་པ་དེ་དག་ནམ་མཁའ་ལྟ་བུ་ཡང་རང་བཞིན་དུ་མ་གྲུབ་
པར་གཟིགས་ནས། ཀུན་རྫོབ་ཏུ་ཇི་ལྟར་འཚམས་པར་འཚལ་ལ་དེ་ཉིད་ལ་རྒྱ་མ་ཆད་
པ་མེད་པའོ། །ཅིའི་ཕྱིར་དབང་པོ་དེ་དག་ལ་དབང་པོ་ཞེས་པ་ལ། ཐམས་ཅད་ཀུན་ལ་
དབང་བྱེད་དོ། །དབང་པོ་རྣམ་འབྱེད་དབང་པོའོ། །ཞེས་བྱ་བ་ནི། དེ་དག་གི་འཁོར་
དང་ཡུལ་དང་གནས་ལ་སོགས་པ་ལ་དབང་བྱེད་དོ། །དབང་རྣམས་བྱེད་པའི་ཕྱིར་
དབང་པོ་ཞེས་བྱའོ། །སྲིད་པའི་མཛོད་ཕུགས་ལས། དབང་པོ་བསྟན་པའི་འགྲེལ་བ་སྟེ།
གནས་བདུན་པ་རྫོགས་སོ།། །།
ཞང་ཞུང་སྐད་དུ། དམུ་དུག་སུམ་པའི་མུ་གུང་སལ། བོད་སྐད་དུ། ཕྲ་རྒྱས་དུག་
ནི་གསུམ་གྱི་མཛོད་བསྟན་ཏེ། ཕྲ་རྒྱས་དུག་ནི་གསུམ་མཛོད་ལ། སྤྱི་དོན་གསུམ་གྱི་
བསྟན་པ་ནི། དུག་ལྔ་ཕྲ་རྒྱས་དུག་ཏུ་བསྟན་པ་དང་། ཕྱིན་ཅི་ལོག་གི་བློ་བཅུ་ཕྲ་རྒྱས་
དུག་ཏུ་བསྟན་པ་དང་། སྲིད་པ་ཕྱིན་ཀ་ལོག་ཕྲ་རྒྱས་དུག་ཏུ་བསྟན་པའོ། །དེ་ལ་དང་
པོ་དུག་ལྔ་ཕྲ་རྒྱས་དུག་ཏུ་བསྟན་པ་གསུམ་སྟེ། དོན་ལ་ཕྲ་རྒྱས་ཀྱི་དུག་འབྱུང་བའི་རྒྱུ་
བསྟན་པ་ནི། ཉོན་མོངས་ཕྲ་རྒྱས་དུག་འདི་ཡང་། །འཁྲུལ་པ་ཡིད་ཀྱི་མཛོད་ལས་



མཛོད་ལྷ་འགྲེལ་བཞུགས་སོ།།
15
པས་གྱུར།
བྱུང་། །ཞེས་པ་འདི་ལྟ་སྟེ། སྤྱིར་ཁམས་གསུམ་འཁོར་བའི་སེམས་ཅན་ཐམས་ཅད།
དོན་མ་རིག་པའི་ནོར་ཞིང་འཁྲུལ། འཁྲུལ་པས་བསམ་སྤྱོད་ཕྱིན་ཅི་ལོག་ཏུ་བསྐྱེད།
བསྐྱེད་པས་ཉོན་མོངས་གྱུར། ཉོན་མོངས་པ་ནི་སྡུག་ཅིང་བསྔལ་བར་གྱུར། སྡུག་ཅིང་
བསྔལ་བ་ཉམས་སུ་མྱོང་པའི་གཞི་ཆེ་ལས་ སེམས་པ་ལས། གཞི་མ་རིག་ལོག་
འཁྲུལ་ལས་ཉོན་མོངས་པ་རིག ཉོན་མོངས་ཅི་ལྟ་བུ་སེམས་པ་ལ། བཀའ་བསྩལ་པ།
ཉོན་མོངས་ཕྲ་རྒྱས་དུག་འདི་ཡང་། །འཁྲུལ་པ་ཡིད་ཀྱི་མཛོད་ལས་བྱུང་། །ཞེས་པ་ནི།
སྙིང་རྗེའམ་སྡུག་བསྔལ་བ་ནི། ཉོན་མོངས་པ་སྟེ། ཕྲ་ལ་རྒྱས་པ་དེའི་ཡན་ལག་སྟེ། དེ་
ལྟ་བུའི་འཆི་བར་བྱེད་པའོ། །ཡང་གི་དོན་ནི། ཡིད་ལས་བྱུང་པའི་དབང་པོ་མ་ཟད་ཀྱི།
བློ་ལས་བྱུང་བའི་ཉོན་མོངས་ཐམས་ཅད་ཀྱང་། འཁྲུལ་པ་ཡིད་ཀྱི་མཛོད་ལས་བྱུང་སྟེ།
ཡིད་དོན་ལས་འཁྲུལ་པའི་མཛོད། ཅེས་བྱའོ། །ཞེ་སྡང་ཕྲ་རྒྱས་དུག་འདི་ཡང་། །སེམས་
དང་ཡིད་ཀྱི་མཛོད་ལས་བྱུང་། །ཞེས་ནས་༼པ་ནི༽། ཞེ་ནས་ཞེ་སྡང་པ་མནར་
སེམས་པ་སྟེ། ཕྲ་རྒྱས་དེའི་ཡན་ལག་དེའི་དུག་ཏུ་ཆེ་བས་དུག་སྟེ། གནས་སྐབས་ཀྱི་
སེམས་ནི་གཞི་བ་ཡིད་སྒྱུ་ལ་༼རྒྱུ་བ༽རགས་པ་སྟེ། གདུག་སེམས་ཀྱི་མཛོད་ཅེས་
བྱའོ། །གཏི་མུག་ཕྲ་རྒྱས་དུག་འདི་ཡང་། །ཤ་འཛིན་ལུས་ཀྱི་མཛོད་ལས་བྱུང་། །ཞེས་
པས། གཏི་མུག་གཏི་མ་རིག་པ་མུག་མ་ཤེས་པ་མུན་པ་ལྟ་བུས་འཐིབས་པས། དགེ་
སྡིག་ལ་སོགས་མ་ཤེས་པ་གཏི་མུག་སྟེ། དེ་ཕྲ་ལ་རྒྱས་པས། དེ་གསོད་པའི་དུག་
གོ །འདི་ཤ་འཛིན་ཞེས་བྱ་སྟེ། གཏི་མུག་གི་རྒྱུ་ཤ་སྟེ་ལུས་ལ་བརྟེན་པས། ཤ་འཛིན་
ལུས་ཀྱི་མཛོད་ཅེས་བྱའོ། །གཞུང་ལ་ལ་ནས། ལུས་ནི་ཐམས་ཅད་ཀྱི་རྟེན་གཞི་ཟེར་
བ་ཡང་ཡོད་དོ། །འདོད་ཆགས་ཕྲ་རྒྱས་དུག་འདི་ཡང་། །དྲོད་འཛིན་ཡོན་ཏན་མཛོད་



196
སངས་རྒྱས་གཡུང་དྲུང་བོན་གྱི་དཔེ་ཚོགས།
ལས་བྱུང་། །ཞེས་པ། འདོད་པ་ནི་ཆགས་པ་སྟེ། ཆགས་པ་ནི་ཞེན་པའོ། །དེ་ཕྲ་ལ་རྒྱས་
པས་སྦྱིན་པས་ཏེ་༼པ༽གསོད་པའི་ཕྱིར་དུག་གོ །འདི་ཡང་འདི་དག་གི་རྒྱུ་དང་དྲོད་
དང་ཡོན་ཏན་ལ་བྱུང་བའོ། །དེ་དག་ཀུན་ནས་དེ་འབྱུང་བས་ན་མཛོད་ཅེས་བྱའོ། །ང་
རྒྱལ་ཕྲ་རྒྱས་དུག་འདི་ཡང་། །དབུགས་འཛིན་ངག་གི་མཛོད་ལས་བྱུང་། །ཞེས་པས། ང་
ནི་ང་འཛིན་ལ་རྒྱལ་ནས་ཁེངས་པ་སྟེ། སེམས་ལ་དག་པའོ། །ཡན་ལག་བརྒྱད་པ་ཕྲ་
རྒྱས་ཏེ། ཞི་བ་གསོད་པས་དུག་ལྟ་བུའོ། །དབུགས་འཛིན་པ་ནི་དེའི་སྲོག་གོ །དབུགས་
ལ་ང་རྒྱལ་གྱིས་གཞན་བསྲེག་པའོ། །དེ་དག་གི་རྣམ་པ་གནས་ཤིང་འབྱུང་བས་མཛོད་
དོ། །ཕྲག་དོག་ཕྲ་རྒྱས་དུག་འདི་ཡང་། །ཁྲག་འཛིན་ལས་ཀྱི་མཛོད་ལས་བྱུང་། །ཞེས་
པ། སེམས་ཆུང་པ་ནི་ཕྲ་བ་སྟེ། མི་ཤོང་བ་ནི་དོགས་པའོ། །དེའི་ཡན་ལག་བརྒྱད་པ་ཕྲ་
རྒྱས་ཏེ། དེ་གསོད་པར་བྱེད་པ་དགུ་ལྟ་བུའོ། །ཁྲག་ནི་དེའི་རྐྱེན་དང་རྒྱུ་སྟེ། བྱ་བ་བྱེད་
པ་ལས་སོ། །དེ་དག་གནས་ཏེ་འབྱུང་བ་ལ་མཛོད་དོ། །སེམས་ཞི་བ་ལས་ཡིད་འཁྲུལ་
པས་བྱམས་པ་མནར་སེམས་ལ་ཞེ་སྡང་སེམས། གཞི་མ་ལས་ཡིད་འཁྲུལ་ལས་གསལ་
བ་ནུབ་པས་གཏི་མུག སེམས་གཞི་མ་ལས་ཡིད་འཁྲུལ་པས་ཞི་བ་བརླག་པས་ང་རྒྱལ།
སེམས་ཞི་བ་ལས་ཡིད་འཁྲུལ་པས་སྦྱིན་པ་བརླག་པས་འདོད་ཆགས། སེམས་ཞི་བ་
ལས་ཡིད་འཁྲུལ་བས་ཡངས་པ་མེད་པས་ཕྲག་དོག་ཏེ། ཤ་ཁྲག་དྲོད་དབུགས་ལྔ་ལ་
རྟེན་བཅས་ཏེ། འཁྲུལ་པའི་ཡིད་ཀྱི་ཉོན་མོངས་པའི་བློ་གཡེང་བ་བསྐྱེད་པས། དུག་ལྔ་
ཕྲ་རྒྱས་ཀྱི་རྐྱེན་འབྲས་བུ་དེ་བས་གྲུབ་པའོ།།
ད་ནི་རྒྱུ་དེ་དག་ལས་ཕུང་པོ་ཕྲ་རྒྱས་བསྟན་ཏེ། ཉོན་མོངས་ཡིད་དང་འབྲེལ་
བ་ལས། །ཀུན་འདུས་ཟག་པ་ཕུང་པོའི་དུག ། ཅེས་པ། ཉོན་མོངས་པའི་ཡིད་དང་



197
མཛོད་ལྷ་འགྲེལ་བཞུགས་སོ།།
སེམས་ཕྲ་རྒྱས་ཀྱི་བློར་འབྲེལ་བས། ཟག་བཅས་ཀྱི་ཕུང་པོའི་དུག་ཅེས་བྱ་སྟེ། ཇི་ལྟར་
འབྲེལ་ཞེ་ན། ཞེ་སྡང་སེམས་དང་འབྲེལ་བས་སྡང་སེམས་ཀྱི་བག་ཆགས། སྡང་སེམས་
ཀྱི་བག་ཆགས་པའི་རྣམ་ཤེས་ཀྱི་ཕུང་པོ་དུག་ཅན་དུ་བསྐྱེད་དོ། །གཏི་མུག་ལུས་དང་
འབྲེལ་བས་རྨོངས་འཐིབས་ཀྱིས་ཆགས། རྨོངས་འཐིབས་ཀྱིས་ཆགས་པས། གཟུགས་
ཀྱི་ཕུང་པོ་དུག་ཅན་དུ་བསྐྱེད་དོ། །འདོད་ཆགས་དྲོད་དང་འབྲེལ་བས་ཞེན་ཆགས་ཀྱི་
བག་ཆགས་པས། ཚོར་བའི་ཕུང་པོ་དུག་ཅན་དུ་བསྐྱེད་དོ། །ཕྲག་དོག་ཁྲག་དང་འབྲེལ་
བས། གཞན་སྨོད་ཀྱི་བག་ཆགས། གཞན་སྨོད་ཀྱི་བག་ཆགས་པས། འདུ་ཤེས་ཀྱི་ཕུང་
པོ་དུག་ཅན་དུ་བསྐྱེད་དོ། །ང་རྒྱལ་དང་དབུགས་འབྲེལ་བས། ཁེངས་སེམས་ཀྱི་བག་
ཆགས་པས། འདུ་བྱེད་ཀྱི་ཕུང་པོ་དུག་ཅན་དུ་བསྐྱེད་དོ། །ཞེ་སྡང་སེམས་དང་འབྲེལ་
བ་ལས། །རྣམ་ཤེས་ཕུང་པོ་ཕྲ་རྒྱས་དུག །གཏི་མུག་ལུས་དང་འབྲེལ་པ་ལས། །གཟུགས་
ཀྱི་ཕུང་པོ་ཕྲ་རྒྱས་དུག །ང་རྒྱལ་དབུགས་དང་འབྲེལ་པ་ལས། །འདུ་བྱེད་ཕུང་པོ་ཕྲ་
རྒྱས་དུག །འདོད་ཆགས་དྲོད་ལ་འབྲེལ་པ་ལས། །ཚོར་བའི་ཕུང་པོ་ཕྲ་རྒྱས་དུག །ཕྲག་
དོག་ཁྲུག་དང་འབྲེལ་པ་ལས། །འདུ་ཤེས་ཕུང་པོ་ཕྲ་རྒྱས་དུག །ཅེས་པ། ཅི་ཕུང་པོ་ལྔ་
དང་། དུག་ལྔ་དང་། འབྱུང་བ་ལྔ་དང་། འདི་ཁོ་ན་ལྟར་བྱ་བ་ཅིའི་ཕྱིར་ཞེ་ན། དེ་ནི་
འདི་ལྟར་ཏེ། མདོ་ལས། ཞེ་སྡང་སེམས་ལས་བསྐྱེད་པ་ནམ་མཁའི་སྙིང་པོ་སྟེ། རྣམ་
པར་ཤེས་པའི་ཕུང་པོའོ། །གཏི་མུག་ཤ་ལས་བསྐྱེད་པས་ས་ཡི་སྙིང་པོ་སྟེ། གཟུགས་ཀྱི་
ཕུང་པོ། འདོད་ཆགས་དྲོད་ལས་བསྐྱེད་པའི་མེ་ཡི་སྙིང་པོ་སྟེ། ཚོར་བའི་ཕུང་པོ། ང་
རྒྱལ་དབུགས་ལས་བསྐྱེད་པས་རླུང་གི་སྙིང་པོ་སྟེ། འདུ་ཤེས་ཕུང་པོ། ཕྲག་དོག་ཁྲག་ལས་
བསྐྱེད་པས་ཆུ་ཡི་སྙིང་པོ་སྟེ། འདུ་བྱེད་ཕུང་པོ་སྟེ། རྒྱུ་རྐྱེན་འབྲས་བུས་མི་བསྲུ་༼
སྲུ་༼བསླུ༽



198
སངས་རྒྱས་གཡུང་དྲུང་བོན་གྱི་དཔེ་ཚོགས།
བ་ལས་བསྐྱེད་པས་དེ་བཞིན་དུ་གྲུབ་པ་ཡིན་ནོ། །རྣམ་པ་གཅིག་ཏུ། སེམས་དང་ཞེ་
སྡང་ནམ་མཁར་འབྲེལ་པས། གནས་སུ་དག་པར་རྟོགས་པའི་གཤེན་ལྷ་འོད་དཀར།
གཟུགས་དང་གཏི་མུག་ས་རུ་འབྲེལ་པས། གནས་སུ་དག་པར་རྟོགས་པས། འབྲས་བུ་
གནམ་གསས། དྲོད་དང་འདོད་ཆགས་མེ་རུ་འབྲེལ་པ་གནས་སུ་དག་པར་རྟོགས་པས།
འབྲས་བུ་མཁའ་འགྱིང་དཀར་པོ། དབུགས་དང་ང་རྒྱལ་རླུང་དུ་འབྲེལ་པ་གནས་སུ་
དག་པར་རྟོགས་པས། འབྲས་བུ་རྒོད་གསས། ཁྲག་དང་འདོད་ཆགས་ཆུ་རུ་འབྲེལ་པ་
གནས་སུ་དག་པར་རྟོགས་པས། འབྲས་བུ་གསས་རྗེ་བཙན་པོར་གྲུབ་པ་ཡིན་ནོ།།
ད་ནི་ཕྲ་རྒྱས་དུག་ཏུ་སྨིན་ལུགས་སྟོན་ཏེ། ཞེ་སྡང་སེམས་དང་འབྲེལ་པ་ལས།
མངན་སེམས་[གདུག་སེམས་]ལོག་པར་ལྟ། །ཕྲ་རྒྱས་དུག་ཏུ་སྨིན་པར་འགྱུར། །ཞེས་
པ། སེམས་དང་རྣམ་ཤེས་ཞེ་སྡང་འབྲེལ་པས། འཁྲུལ་པའི་ཡིད་ཀྱི་བློ་ཉོན་མོངས་པའི་
ཞེ་སྡང་བསྐྱེད་ནས། ཞེ་སྡང་བའི་དབང་གིས། མངན་སེམས་བྱ་བ། ཐབས་འདིས་
མངན་འདི་བྱའོ། །སེམས་དང་གདུག་སེམས་བྱ། འདིས་བསད་དོ་སེམས་པ་དང་། ལོག་
པར་ལྟ་བ་ཞེས་བྱ་བ་བདེན་པ་ལས་ལོག་པར་སེམས་པ་དང་། ཕྱིན་ཅི་ལོག་གི་བདག་
ལྟ་རུ་སྨིན་ཏེ། སྨིན་ཞེས་བྱ་བ་ནི། དུག་རྒྱས་པ་ལྟར་གསོ་བས་སོས་མིན་ཏེ། དེ་ལྟ་བུའི་
རྣམ་པར་ཕྲ་ལ་རྒྱས་པ་སྨིན་པའོ།།
གཏི་མུག་ཤ་དང་འབྲེལ་པ་ལས། །སྲོག་གཅོད་རྐུ་དང་ལོག་པར་གཡེམ། །ཕྲ་
རྒྱས་དུག་ཏུ་སྨིན་པར་འགྱུར། །ཞེས་པ། གཏི་མུག་ཤ་དང་གཟུགས་སུ་འབྲེལ་པས།
འཁྲུལ་པའི་ཡིད་ཀྱི་བློ་ཡི་ཉོན་མོངས་པའི་གཏི་མུག་བསྐྱེད་ནས། གཏི་མུག་པའི་
དབང་གི་གཞན་སྲོག་དང་རང་སྲོག་གཅོད་པ་དང་། རྐུ་འཕྲོག་ནི་རྣམ་པ་བྱེད་པ་དང་།



མཛོད་ལྷ་འགྲེལ་བཞུགས་སོ།།
སྲེད་པའི་འདོད་ལོག་སྤྱོད་པ་དང་། དེ་ལྟ་བས་ན། གཏི་མུག་གི་རྣམ་པ་ཕྲ་ལ་རྣམ་
པར་སྨིན་པ་ནི། དུག་སྨིན་པ་ལྟར་གསོ་བརླག་མེད་པའོ།།
འདོད་ཆགས་ཁྲག་དང་འབྲེལ་པ་ལས། །སེར་སྣ་འཇུར་གེགས་འཛིན་ཆགས་
རྟོག །ཕྲ་རྒྱས་དུག་ཏུ་སྨིན་པར་འགྱུར། །ཞེས་པ། འདོད་ཆགས་དྲོད་དང་ཚོར་བར་
འབྲེལ་པ་ལས། འཁྲུལ་པའི་ཡིད་ཀྱི་བློ་ཡི་འདོད་ཆགས་བསྐྱེད་པས། འདོད་ལ་ཆགས་
པའི་དབང་གིས། སེར་སྣ་ནི་གཞན་ལ་འཕང་པ་དང་། འཇུར་བ་ནི་འབྲིད་ཅིང་འཇུར་
བ་དང་། གེགས་པ་ནི་གཞན་སྦྱིན་པ་དང་དགེ་བ་བྱེད་པ་འགེག་པ་དང་། འཛིན་ན་
ཆགས་པའོ། །ཆགས་ན་ཞེན་པའོ། །རྟོག་ན་ངན་རྟོག་གི་དབང་དུ་འགྱུར་བའོ། །དེ་ལྟ་
བུའི་རྣམ་པ་ཕྲ་རྒྱས་དེར་སྨིན་པར་འགྱུར་རོ།།
ང་རྒྱལ་འདུ་བྱེད་འབྲེལ་པ་ལས། །ཚིག་རྩུབ་ངག་འཁྱལ་ཕྲ་མ་རྫུན། །ཕྲ་
རྒྱས་དུག་ཏུ་སྨིན་པར་འགྱུར། །ཞེས་པ། ང་རྒྱལ་དབུགས་དང་འདུ་བྱེད་འབྲེལ་པ་
ལས། འཁྲུལ་པའི་ཡིད་ཀྱི་བློ་ཡི་ང་རྒྱལ་བསྐྱེད་ནས། ང་བོ་སྙམ་སེམས་པའི་དབང་
གི གཞན་དག་ལ་རག་ཤའི་ཚིག་རྩུབ་སྨྲ་བ་དང་། ཆེ་བཙན་འགྲན་ཟླ་མེད་པའི་ངག་
འཁྱལ་པར་སྨྲ་བ་དང་། བར་དུ་ཕྲ་མ་དང་དབྱེན་འཛུད་པ་དང་། མི་བདེན་རྫུན་པའི་
ཕྲ་བར་བྱེད་པར་འགྱུར་རོ། །དེ་ལྟ་བུ་རྣམས་ཕྲ་ལ་རྒྱས་པ་ནི། གསོད་པའི་དུག་ལྟ་བུ་
སྨིན་པས་གཏན་ངན་ངན་སོང་ལྟུང་བའོ།།
ཕྲག་དོག་ཁྲག་དང་འབྲེལ་པ་ལས། །ཆེ་ཆུང་རུ་ང་གཞན་སྨད་དོ། །ཕྲ་རྒྱས་
དུག་ཏུ་སྨིན་པར་འགྱུར། །ཞེས་པ། ཕྲག་དོག་ཁྲག་དང་འདུ་ཤེས་འབྲེལ་པས། འཁྲུལ་
པ་ཡིད་ཀྱི་བློ་ཡི་ཉོན་མོངས་པའི་ཕྲག་དོག་བསྐྱེད་ནས། རུ་ང་དང་དོགས་སེམས་ཀྱི་



200
སངས་རྒྱས་གཡུང་དྲུང་བོན་གྱི་དཔེ་ཚོགས།
དབང་གིས་ཆེ་ནི་གཞན་ཆེས་ཀྱི་དོགས་པ་དང་། ཆུང་ནི་རང་ཆུང་གི་དོགས་པ་དང་།
རུ་ང་བས་གཞན་སྨོད་ཅིང་ངམ་དངུལ་༼གནག༽བྱེད་པ་དང༌། དེ་ལྟ་བུའི་རྟོག་པ་
ངན་པའི་རྣམ་པ། ཕྲ་ལ་རྒྱས་པར་སྨིན་པས། དུག་ལྟར་གསོད་པ་དང་། ཡངས་པའི་
སེམས་མི་སྐྱེ་བས་གསོད་པའོ། །དེ་ལྟར་ན་ཐར་པ་ལ་འགག་པར་བྱེད་དོ།།
ད་ནི་ཕྱིན་ཅི་ལོག་གི་བློ་བཅུ་ཕྲ་རྒྱས་ཀྱི་དུག་ཏུ་བསྟན་པ་ལ་དོན་གསུམ་སྟེ།
སྦྱིན་པ་དང་མི་མཐུན་པ་ནི། ཆགས་པའི་འདོད་ཆགས་ཕྲ་རྒྱས་དུག །ཞེན་པའི་སེར་
སྣ་མདུན་པ་དམ། །འཁྲིག་པའི་འདོད་ཆགས་ཕྲ་རྒྱས་དུག །སྦྱོར་བས་འཁོར་བའི་ས་
བོན་འདེབས། །ཞེས་པ། སྦྱིན་པ་དང་མི་མཐུན་པ་སྟེ། འདོད་པ་དང་མི་མཐུན་པ་སྟེ་
ཆགས་པ་ནི་ཞེན་པའོ། །ཕྱི་ནང་བདག་གཞན་དང་། ཆོག་ཤེས་པ་མེད་པ་ཆགས་ཤིང་
ཞེན་པའི་རྣམ་པ་ནི་ཕྲ་རྒྱས་ཏེ། སྦྱིན་པ་དང་ཆོག་ཤེས་ཀྱི་དུག་གོ །བདག་གི་ལས་
འབྲེལ་མི་ཕོད་པར་འཆིང་པ་ནི་ཞེན་པའི་སེར་སྣ་སྟེ། མདུད་པ་དམ་པོས་འཆིང་པ་
ལྟ་བུ་སྟེ། འཕང་པའི་སེམས་དང་བཅས་པའོ། །ཕྱིན་ཅི་ལོག་གི་སྲིད་པ་ལ་ཕོ་མོ་སྦྱོར་
བ་ནི་འཁྲིག་པ་སྟེ། མི་འབྲལ་བར་ཞེན་པའི་འདོད་ཆགས་སོ། །དེ་ལྟ་བུ་སེམས་འཕྲོས་
པ་ཕྲ་རྒྱས་ལ། ཚུལ་ཁྲིམས་ཀྱི་དུག་ཆེའོ། །དེ་ལྟ་བུ་ལ་ཞེན་ཆགས་པས། ཁམས་གསུམ་
དུ་འཁོར་བ་སེམས་ཅན་གྱི་ས་བོན་འདེབས་པའོ། །ཚུལ་ཁྲིམས་དང་མི་མཐུན་པ་
ནི། ཚུལ་ཁྲིམས་ཉམས་ཤིང་ཕྲ་རྒྱས་དུག །བླང་དོར་དམྱལ་བའི་སྐྱེ་ཤིང་འཛུག །ཅེས་
པ། བྱ་མཉམ་ན་ཚུལ་ཉམས། བསྲུང་རྒྱུ་མེད་ན་ཚུལ་ཤོར་བ་སྟེ། བསམ་ཚུལ་ཉམས་ན་
སྤྱོད་པའི་ཚུལ་ཡང་འཆོར་རོ། །བླང་དོར་ནི་ཁྲིམས་ཀྱི་དུག་སྟེ། བསྲུང་རྒྱུ་ཤོར་ན་རང་
གི་རྒྱུད་ལ་དམྱལ་བའི་སྐྱེ་ཤིང་འཛུག་པའོ། །དེ་ཡང་སྦྱང་བཤགས་སུ་གསོལ་བ་ནི། མི་



201
མཛོད་ལྷ་འགྲེལ་བཞུགས་སོ།།
དགེ་བ་བཅུ་སྤང་བ་དང་། དགེ་བཅུ་སྤྱད་པར་བྱའོ། །གསོད་པ་དང་མི་མཐུན་པ་ནི།
བྱུང་ཚོར་གདུང་བ་ཕྲ་རྒྱས་དུག །སྒྲ་ཚོགས་མྱ་ངན་རྒྱ་མཚོར་འཁྱིལ། །ཞེས་པ། བྱུང་
བ་ནི་བློ་ཡི་བྱུང་པ་སྟེ། ཚོར་བ་ནི་སེམས་ཀྱི་ཚོར་བའོ། །དེ་ལྟར་བདེ་སྡུག་བྱུང་ཚོར་
གང་སེམས་པ་ནི། ཕྲ་རྒྱས་དུག་སྟེ། ཅི་ལ་ཡང་མི་སེམས་པ་ནི་བཟོད་པའོ། །དེ་ཡང་
བྱུང་ཚོར་གྱི་གཡེང་བ་བསྐྱེད་དེ། གཡེངས་པའི་སྡུག་བསྔལ་གྱི་སྒྲ་ཚོགས་ལས། སྡུག་
བསྔལ་གྱི་མྱ་ངན་རྒྱ་མཚོ་ལྟ་བུ་འཁྱིལ། །ཞེས་བྱའོ། །དེ་ལ་གཉེན་པོ་ཅི་ཞེ་ན། བཟོད་
པ་སྟེ་གཉིས་སོ། །བཟོད་པ་དཔའ་བརྟན་སྲན་དང་ཆས་པ་དང་། མི་དམིགས་པའི་
བཟོད་པ་ཆེན་པོ་གཉིས་ལས། དཔའ་བརྟན་སྲན་དང་ཆོས་པ་ནི། ཤེས་པ་རང་རྒྱུད་
ཀྱི་བཟོད་པའོ། །མི་དམིགས་པ་ནི་ཐམས་ཅད་ཀྱང་སྒྱུ་མར་ཤེས་པས། བྱུང་ཚོར་ཉིད་
ཀྱང་རང་བཞིན་མེད་པར་ཤེས་པར་བྱའོ། །བརྩོན་འགྲུས་དང་མི་མཐུན་པ་ནི་ལེ་ལོ་
སྟེ། གཡོ་སྒྱུ་ལེ་ལོ་ཕྲ་རྒྱས་དུག །བཏང་སྙོམས་འཁོར་བའི་གཏིང་རྡོར་འཁྱམས། །ཞེས་
པས། སེམས་གཞན་དུ་འཕྲོ་བ་ནི། གཡོ་སྒྱུ་བ་ནི་སྒྱུ་མ་སྟེ། དགེ་བ་ལ་ནི་ལེ་ལོ་དང་།
བཏང་སྙོམས་བྱས་པ་ནི། སྡིག་པ་ཕྲ་རྒྱས་པའི་དུག་ལྟ་བུའོ། །དེ་ལྟ་བས་ན། སེམས་
འཁོར་བའི་གཏིང་རྡོ་དང་འདྲ་བའི་སྡུག་བསྔལ་གྱི་གཏན་འཁྱམས་པའོ། །བསམ་
གཏན་དང་མི་མཐུན་པ་ནི། ཀུན་བརྟག་འཁོར་བའི་ཞིང་ས་ཡིན། །འགྱུར་ལྡོག་རྣམ་
རྟོག་ཕྲ་རྒྱས་དུག །ཅེས་པ། འཇིག་རྟེན་གྱི་མཚན་མ་རྣམས་སམ་ཀུན་ལ། འཁྲུལ་
པ་བརྟག་པ་ནི་ཀུན་བརྟག་ཏེ། ལོག་པར་བརྟག་པའོ། །བསམ་པ་ལོག་པར་བརྟགས་
པར་བརྟག་པ་ནི། སླར་འཁོར་བར་འཁོར་སྟེ་འཁོར་བའི་ཞིང་ས་ལྟ་བུའོ། །དེ་ཡི་རྒྱུ་
བཞིའི་པ། སྔོན་སྦྱང་གི་འཕྲོ་ཅན་མ་ཡིན་པས། ཤེས་རབ་ཟབ་མོ་དང་མི་ལྡན་ཏེ་ཤེས་



202
སངས་རྒྱས་གཡུང་དྲུང་བོན་གྱི་དཔེ་ཚོགས།
པ་མེད་པས། གོ་རྟོགས་མེད་པར་སླར་འཁོར་བར་འཁྱམས་ཏེ། སེམས་ལ་གོ་ཤེས་ཀྱི་
ཤེད་དང་ཉམས་མེད་པས་སོ། །སྙིང་རྗེ་དང་མི་མཐུན་པ་ནི། གདུག་རྩུབ་སེམས་ནད་
ཕྲ་རྒྱས་དུག །མི་བདེ་སྡུག་བསྔལ་ཆུ་རྒྱུན་འདྲ། །ཞེས་པ། ཞེ་མནར་བ་ནི་གདུག་དང་
དཔྲལ་རག་ཤ་ཆེ་བ་ནི་རྩུབ་པ་ན་སྟེ། གཞན་སེམས་མནར་བ་ནི་སེམས་ཀྱི་ནད་དུ་
ཆེ་བའོ། །དེས་ན་བདག་གཞན་གཉིས་ཀ་ལ། མི་བདེ་བའི་སྡུག་བསྔལ་ཆུ་བོའི་རྒྱུན་
ལྟར་མི་འཆད་པས། ཆུ་རྒྱུན་འདྲ་ཡི་བྱའོ། །སྨོན་ལམ་མི་མཐུན་པའི་ཕྱོགས་ནི། རེ་
དོགས་སྙིང་གཉིས་ཕྲ་རྒྱས་དུག །ཇིང་༼གདེང༽ཆུང་བླུ་འབྱིན་༼བསླུ་བྲིད༽གཡང་
སར་ལྟུང་། །ཞེས་པ། བདག་གི་ལས་དང་བསོད་ནམས་ཀྱི། བསྒྲུབ་ཀྱང་གྲུབ་སྲིད་མི་
གྲུབ་སྲིད། སེམས་པ་ནི། རེ་དོགས་ཀྱི་གཡང་ས། བྱའམ་མི་བྱ་འམ་བསྒྲུབས་སམ་མ་
བསྒྲུབས་སམ་སེམས་པ་ནི་སྙིང་གཉིས་སོ། །དེ་ལྟ་བས་སེམས་ལ་གཞི་རྙིང་༼གདེང༽
མ་རྙེད་རྙིང་༼གདེང༽ཆུང་བ་སྟེ། བདུད་ཀྱི་བསླུ་བྲིད་ཀྱི་འཁོར་བའི་གཡང་སར་ལྟུང་
བའོ། །ཐབས་དང་མི་མཐུན་པའི་ཕྱོགས་ནི། བློ་རྨུགས་ཐབས་ཟད་ཕྲ་རྒྱས་དུག །དོན་བྲལ་
ངན་སོང་གནས་སུ་འཁྱམས། །ཞེས་པ། བློ་ནི་རྣོ་བས་ཏེ། རྨུགས་པ་ནི་རྨང་བའོ། །ཐབས་
ཟད་པ་ཤེས་རབ་དང་བྲལ་སྟེ། དེ་ཟད་པས་དེ་རྒྱས་ནས་དུག་ཏུ་འགྱུར་རོ། །དོན་ནི་
རྟོགས་པའོ། །བྲལ་བ་ནི་རྟོག་པ་མེད་པ་སྟེ། ངན་པ་ནི་ལས་དང་གནས་དང་བསམ་
པ་དང་འབྲས་བུས་ངན་པའོ། །སོང་ནི་དེར་ལྟུང་པ་སྟེ། བདེ་བ་དང་འཕྲད་པ་དཀའ་
བའོ། །སྟོབས་དང་མི་མཐུན་པའི་ཕྱོགས་ནི། ལོག་པར་འཁྲུལ་པར་ཕྲ་རྒྱས་དུག །ནོར་
ཅིང་འཚོལ་བ་མི་བདེ་གཞི། །ཞེས་པ། ལོག་པ་ནི་དགེ་བ་ལ། ལས་སྡིག་པ་ནི་འཁྲུལ་པ་
འཆོལ་ལྟ་བུར་སྤྱོད་པའོ། །དེའི་དབང་གིས་དོན་ནོར་ལ་སྤྱོད་པ་འཆལ་པས་འདི་དང་



མཛོད་ལྷ་འགྲེལ་བཞུགས་སོ།།
03
ཕྱི་མར་མི་བདེ་བའི་གཞིར་གྱུར་རོ།།
ད་ནི་འཁྲུལ་པའི་བློ་དགུའི་ཕྲ་རྒྱས་བསྟན་ཏེ། དེ་ལ་ཡང་དོན་གསུམ་ལས།
དོན་གཉིས་པ་བློ་དགུས་ཕྲ་རྒྱས་བསྟན་པ་ནི། རྨི་ལམ་འཁྲུལ་པའི་ཕྲ་རྒྱས་དུག དོན་
མེད་ལོག་རྟོག་གཞི་ཞེས་པ། ཡང་དག་པ་མ་ཡིན་འཁྲུལ་པ་ཡིན་པས། དེ་ལྟ་བུའི་རྗེས་
སུ་འབྲང་ནས་རྟོག་པ་དོན་མེད་པ་ཕྲ་རྒྱས་ཏེ་རྟོག་མེད་ཀྱི་དུག་གོ །དེའི་དོན་དང་གཏན་
ཚིགས་མེད་པས་ཟློས་པ་ཡང་འཆལ་བ་སྟེ། གཞན་རྟོག་པ་བསྐྱེད་པའི་གཞིའོ། །ཡིད་ལ་
བསླུ་བ་ཕྲ་རྒྱས་དུག །རྣ་བའི་ཚོར་བའི་སྡུག་བསྔལ་བསྐྱེད། །ཅེས་པ། དོན་ངེས་དོན་
མ་ཡིན་པ་ཡིད་ལ་སེམས་པ་ནི། ལོག་པར་ཁ་འདྲེན་པ་སྟེ། བསླུ་བའི་བྱའོ། །དེ་ཡང་
གྲོགས་པོ་ངན་པ་ནི་བདུད་ཀྱི་ཁ་དྲང་སྟེ་བསླུ་བས་ཏེ། སྡིག་པ་ཕྱིན་ཅི་ལོག་ལ་ཡིད་
ཁ་དྲང་ནས་ཚོར་བ་བདེ་སྙམ་བྱེད་པ་ནི། འབྲས་བུ་སྡུག་བསྔལ་མྱང་པར་བྱེད་པའི་
རྐྱེན། སྐྱེས་བུ་འདི་ནི་དགའ་སྐྱིད་ཁ་ངེས་པར་ཡིན་གྱི་སྡུག་ཏུ་གོན་ཞིམ་དུ་ཟོ། ཅི་
བདེར་སྤྱོད། ཕྱིས་ནི་ཕུང་པོ་ལེན་པ་མེད། ལུས་ཀྱང་ཐལ་བ་བཞིན། སེམས་སྟོང་པ་
སླར་སྐྱེས་པ་མིང་ཡང་ཟེར་བ་དག་ནི་བདུད་ཀྱི་བསླུ་བ་ཡིན་ནོ། །རྣམ་པར་འཚེ་བ་ཕྲ་
རྒྱས་དུག །རོལ་རྩེད་ལྟ་བུའི་སྡུག་བསྔལ་མྱོང་། །ཞེས་པ། ཅི་མི་སྡུག་ཅི་མི་དགའ་བའི་
རྣམ་པ་བྱས་པས་ཕ་རོལ་པོ་རྣམ་པར་འཚེ་བ་སྟེ། ཅིག་གི་རྩེ་མོ་ལྟ་བུས་གཅིག་སྡུག་
བསྔལ་བར་བྱེད་པ་ནི། སྔོན་རྒྱལ་པོ་ལོག་པའི་སྟོབས་ཆེན་གྱིས། བྲམ་ཟེ་སྐར་མཁན་
གྱི་བུ་ལ་སྡིག་ཅིང་འཚལ། ང་ནི་བདུད་ཡིན་ན། ད་ཁྱོད་ཞག་བདུན་ན་ངས་ཟ་བར་
འོང་གི དེའི་ནང་པར་ཕར་ཚུར་དུ་འགྲོ་བ་ཞིག་བྱས་པས། རྣམ་པར་འཚེ་བའི་རྟོག་
པ་དེའི་བདུད་དུ་གྱུར་ཏེ། དེ་མ་འོངས་བར་དེ་ཤི་བ་ལྟ་བུའོ། །འཁོར་ཞིང་ཆགས་པ་ཕྲ་



204
སངས་རྒྱས་གཡུང་དྲུང་བོན་གྱི་དཔེ་ཚོགས།
རྒྱས་དུག །རང་ཕྱོགས་སྙིང་རྗེ་འདུ་འཛི་བསྐྱེད། །ཅེས་པ། འཁོར་བ་ནི་མི་འབྲལ་བར་
ཆགས་པ་ནི་ཞེན་པས། རང་དང་མཐུན་པའི་ཕྱོགས་ལ་དགའ་བ་དང་། བདེ་བ་དང་
སྙིང་རྗེ་སྐྱེས་པ་དང་། སྡུག་བསྔལ་བ་དང་བྲལ་བར་དགའ་བ་ནི་བུ་ལྟ་བུའོ། །འདུ་འཛི་
ཡི་སྡུག་བསྔལ་བསྐྱེད་པ་ཕྲ་རྒྱས་ཀྱི་དུག་གོ །སྡུག་སེམས་ཆགས་པས་ཕྲ་རྒྱས་དུག
བདག་ཕྱོགས་སྙིང་རྗེ་སྡུག་བསྔལ་བསྐྱེད། །ཅེས་པ། ཁོང་གདུག་ལ་ཡིད་སོམ་པ་ཞེན་
པའོ། །བདག་རང་གི་ཕྱོགས་ལ་བྱམས་པའི་ཆགས་སེམས་སྐྱེས་པ་སྟེ། དེ་ཡང་རང་གི་
བུ་ཚ་ལྟ་བུ་ལ། སྙིང་རྗེ་བ་སྡུག་བསྔལ་གྱི་དགོས་པ་དང་། བག་ཆགས་སྐྱེས་ལ། དགྲ་
ལ་གདུག་པ་སེམས་པ་ནི། བྱམས་སྡང་གི་སྡུག་བསྔལ་བསྐྱེད་པ་སྟེ། སྡུག་བསྔལ་གྱི་
ཕྲ་རྒྱས་ཀྱི་དུག་གོ །ཟང་ཟིང་ཆགས་པ་ཕྲ་རྒྱས་དུག ། རྟག་པར་འཛིན་པས་འདུ་འཛི་
བསྐྱེད། །ཅེས་པ། ཟང་ཟིང་འདོད་པའི་རྫས་ཀྱི་རྣམ་པ་སྟེ། དེ་དག་ལ་བདག་ངེས་པར་
ཆགས་ཤིང་ཞེན་པ་འདི། རྟག་པར་འཛིན་པ་སྟེ། འཛིན་རྟོག་གི་ཕྲ་རྒྱས་དེ་འཛིན་གྱི་
དུ་ཏུ་༼རྒྱུ་རུ༽གྱུར་ནས། འདུ་འཛིའི་སྡུག་བསྔལ་བསྐྱེད་པའོ། །ཡུལ་མཐོང་ཕྲ་རྒྱས་
བག་ཆགས་དུག །དངོས་པོར་འཛིན་རྟོག་བག་ཆགས་ངན། །ཞེས་པ། སྔོན་གྱི་ཡུལ་
རྗེས་སུ་དྲན་པ་འམ། ད་ལྟ་ཕྱི་རོལ་གྱི་ཡུལ་མཐོང་བ་ལ་བག་ཆགས་པའམ། ཞེན་ཏེ་
འབྲལ་མི་ཕོད་པ་ནི། དངོས་པོའི་རྟག་པ་འཛིན་པ་སྟེ། རྟག་འཛིན་གྱི་བག་ཆགས་
ངན་པའོ། །རྣམ་སྨིན་པས་༼ལས༽བསྙག་ཕྲ་རྒྱས་དུག །མེ་ལ་ཤིང་བསྣན་ངན་འགྲོའི་
རྟགས། །ཞེས་པ། ལས་ངན་སྡིག་སྒྲིབ་ཀྱི་རྣམ་པ་ཅི་བྱས་པ་རྣམ་པར་སྨིན་པ་འོང་སྟེ།
སྔོན་ལས་ངན་བྱས་པས་སྙེག་འདིར་འོང་ལ། འདིར་བྱས་པ་ཡང་ཕྱི་མ་ལ་སྙེག་འོང་
བས་ན། མེ་ལ་ཤིང་བསྣན་པ་ཅི་བཞིན་དུ་སྡིག་པའི་རྣམ་པ་མེ་འབར་བཞིན་རྒྱས་ནས་



མཛོད་ལྷ་འགྲེལ་བཞུགས་སོ།།
20s
ད་ལྟ་ཡང་ཡུལ་མཐའ་འཁོབ་ཏུ་སྐྱེ་བ་དང་། མི་ཁོམ་པའི་གནས་བརྒྱད་དུ་སྐྱེས་ནས།
འབྲས་བུ་ངན་སོང་དུ་འགྲོ་བའི་རྟགས་སོ། །རྒྱུན་གྱི་གཡེང་བར་ཕྲ་རྒྱས་དུག །སྡིག་
པའི་ལས་སློབ་དེད་དཔོན་ཡིན། །ཞེས་པ། རྒྱུད་ནི་ཚེ་རབས་ནས་ཏེ། དགེ་བའི་རྣམ་པ་
ལ་མ་དད་མ་གུས་པས། ཕྱིན་ཅི་ལོག་དང་སྡུག་བསྔལ་གྱི་རྣམ་པ་ལ་གཡེངས་འཕྱོས་
པས། སྡིག་སྤྱོད་ཀྱི་ལས་མཐའ་དག་ལ་སློབ་པས། ངན་སོང་གསུམ་དུ་འགྲོ་བའི་དེད་
དཔོན་ཆེན་པོ་ཡིན་ནོ། །དེ་དག་དཔེར་ན་ཐག་པ་ལས་སྦྲུལ་དུ་འཁྲུལ་པ་དང་འདྲ་
སྟེ། བདག་དང་བདག་ཏུ་གཟུང་རྒྱུ་མེད་པ་ལས། ཡོད་པར་མཐོང་ནས་འཛིན་པ་ནི།
འཁྲུལ་པའི་བློ་དགུའི་དེ་ལ་བྱའོ།།
ད་ཕྱིན་ཅི་ལོག་གི་བློ་ཉི་ཤུ་རྩ་གཅིག་གི་ཕྲ་རྒྱས་བསྟན་ཏེ། སེང་གེའི་ལྟག་
བཅག་ཕྲ་རྒྱས་དུག །སྐུ་བསླུས་མཚམས་མེད་མནར་ལྟུང་སྦྱོར། །ཞེས་པ། དཔེར་ན་
གཅན་གཟན་གྱི་ནང་ནས་གཉེན་པ་སེང་ཆེན་ལ། འགྲོ་དྲུག་གི་ནང་ནས་གཉེན་པ་
དཔོན་གསས་བླ་མ་སྟེ། སེང་གེ་ཡང་ཕལ་པ་ཚོད་མི་ཟིན་པ་ཐམས་ཅད་ཚུགས་པས།
ཁོས་འདུལ་བས་ན་ལྟག་པ་བཅག་ཏུ་[མི་རུང་ལ། དཔོན་གསས་བླ་མས་ཀྱང་མ་རུང་
པ་ཐམས་ཅད་འདུལ་ཞིང་འདྲེན་སྟོན་མཛད་པས། བཀའ་བཅག་ཅིང་གསུང་འདྲལ་
དུ་མི་རུང་ངོ༌། །སྐུ་བསླུས་པ་ནི། དཔོན་གསས་ཀྱི་དཀོར་བཅོམ་པ་དང་། གཟུ་ལུམ་
དང་། སྐུ་ལ་མངན་སེམས་བྲལ་༼ཕྲལ༽སྤྱི་༼དཔྱས༽འདོགས་དང་། མཚང་འབྲུ་
བ་དང་། ཐུགས་དཀྲུག་ཅིང་བས། མཚམས་མེད་པའི་ལས་བྱས་པའི་འབྲས་བུ་ནི་ན་
རག་ཏུ་ལྟུང་པ་ངེས་སོ། །མཚམས་མེད་པ་བྱས་པ་ནི། དེའི་རྣམ་པར་སྨིན་པ་ཅིས་ཀྱང་
མི་ཆོད་པས། བར་མཚམས་མི་ཆོད་པས་ན་རག་ཏུ་ལྟུང་ལ་བྱའོ། །ལྷ་བྲན་དམིགས་



206
སངས་རྒྱས་གཡུང་དྲུང་བོན་གྱི་དཔེ་ཚོགས།
འཆར་(མིག་བཅར}ཕྲ་རྒྱས་དུག ཕུང་པོ་མཚམས་མེད་མནར་ལྟུང་སྦྱོང་། ཞེས་པ།
བཀའ་འཁོར་གྱི་སློབ་བུའི་ནི་ལྷ་བྲན་དང་འདྲ་སྟེ། དམིགས་འཆར་{མིག་བཅར}བ་
ནི་ལིང་ཐོག་གི་བཀག་པ་འམ། དམིག་༼མིག༽རང་འབར་ལྟ་བུའོ། །དཔོན་གསས་
ཀྱིས་ལུང་ཐོག་པར་བསྟན་པ་ནི་ལིང་ཐོག་ལྟ་བུ་སྟེ། འོག་བཅད་བླ་བྲེག་མཛད་ནས་
མོན་ངན་མ་བྱིན་ནི་མིག་བཅར་བ་ལྟ་བུའོ། །བཀའ་ཆད་བོར་ཀྱིན་དད་པ་སུན་ཕྱུང་
པ་ནི་བསད་པ་ལྟ་བུ་སྟེ། དེ་ལྟ་བུའི་ཕྱིན་ན་དཔོན་གསས་དེ་ལྟ་བུ་ན་མནར་མེད་པར་
ལྟུང་ཞིང་སྦྱང་བར་བཤད་དོ། །ལུས་ཀྱི་སྒྲོམ་བཤིག་ཕྲ་རྒྱས་དུག །མངོན་སྤྱད་མཚམས་
མེད་མནར་ལྟུང་སྦྱང་། །ཞེས་པས། དཔོན་གསས་བླ་མའི་ཡུམ་མམ། རང་གི་མའམ།
བོན་ཁྲིམས་སམ། རྒྱལ་ཁྲིམས་སམ། རུས་ཁྲིམས་སམ། ཁྲིམས་དམ་པོས་བསྲུང་བ་
དག་ལ། ལུས་སྒྲོམ་བཤིག་སྟེ་མི་ཚངས་པ་སྤྱད་ན་མངོན་དུ་སྤྱད་པ་སྟེ། མཚམས་མེད་
པས་མནར་མེད་པར་ལྟུང་ཞིང་སྦྱོང་ངོ༌། །སྙིང་ཤ་སེ་ཀམ་ཕྲ་རྒྱས་དུག །བཙོང་སྤྲུགས་
མཚམས་མེད་མནར་ལྟུང་སྦྱོང་། །ཞེས་པ། ལྷ་དང་དཔོན་གསས་སྤྱི་བོའི་གཙུག་ཏུ་
བཀུར་བར་བྱ་བའི་དཀོར་ནོར་མ་ཚང་༼བྱིན༽པར་བླངས་ཏེ་བཙོང་སྤྲུགས་བྱས་པ་
ནི། མཚམས་མེད་པའི་ལས་བྱས་པས་མནར་མེད་པར་ལྟུང་པའོ། །རི་རྒྱལ་རྩེ་བཤིག་
ཕྲ་རྒྱས་དུག །མནར་སྤྱད་མཚམས་མེད་མནར་སྤྲུགས་སྦྱོང་། །ཞེས་པ། དཔོན་གསས་
དང་ཕ་ནི་རི་རབ་ལྟར་བརྗིད་ཅིང་གཉེན་པ་སྟེ། བརྡུངས་བཙོགས་ལས་སམ། བསད་
བཅད་བྱ་བའི་ཁྲིམས་ལ་བཏགས་པས་ནི། རི་རབ་རྩེ་ནས་བཤིག་པ་ལྟ་བུ་སྟེ། དཔེར་
ན་རི་བྲག་གཉན་པོ་ལ་ལྷ་ཆེས་པའི་རི་ཡང་བཤིག་ཅིང་གཞོམ་དུ་མི་རུང་སྟེ། བདེ་སྡུག་
འོང་བ་དང་འདྲ་བར་ཕ་བློན་ལ་ལས་ངན་པ་བྱས་ནས། མཚམས་མེད་པའི་རྣམ་སྨིན་



207
མཛོད་ལྷ་འགྲེལ་བཞུགས་སོ།།
གྱི་མནར་མེད་པའི་ན་རག་ཏུ་ལྟུང་བའོ། །གྱེར་ཞི་ཏན་སྲོག་ཕྲ་རྒྱས་དུག །མཚམས་མེད་
དེ་ཉིད་ཡང་སོས་ལྟུང་། ཞེས་པ། གཤེན་རབ་རྔ་ཐོགས་རྣམས་ཀྱི་སྐུ་བསླུས་ཤིང་སྨད་
པའི་ལས། བསད་དང་བཅད་དང་བརྡུངས་བཙོགས་དང་། དཀོར་ལ་རློམ་པ་དང་།
མཚམས་རྡོལ་ཤིང་བསྟན་པ་བཤིག་པ་ནི། གང་དང་དེ་དང་དེ་ཉེ་བ་སྟེ། མཚམས་
མེད་པའི་ལས་ཀྱིས་མནར་མེད་པ་ལ་ཉེ་བར་ལྟུང་ངོ༌། །ནི་འགྲོ་ཏི་གོ་ཕྲ་རྒྱས་དུག །ཁ་
སྡིག་དེ་བཞིན་ཡང་སོང་ལྟུང་། །ཞེས་པ། འགྲོ་བ་མི་གཤེན་རབ་ལྷ་བོན་དུར་བོན་གྱི་
གཤེན་རབ་ལ། སྐུ་ལ་བསད་བཅད་དང་བོན་ལ་སྒྲོས་སྐུར་དང་། མངན་སེམས་དང་
སྤྱས་སེམས་འདོགས་པ་ནི་ཁ་སྡིག་སྟེ། མདོ་ལས་ཀྱང་། ཁ་ཡི་སྡིག་གིས་རང་ལུས་ངན་
སོང་ལྟུང་ཞིང་ཞེས་པ་བཞིན། ན་རག་ཡང་ཤི་ཡང་སོས་གནས་སུ་ལྟུང་ངོ་། །ལིག་ཝེར་
སད་སྟོ་ཕྲ་རྒྱས་དུག །སྐུ་སྨད་དེ་བཞིན་ཡང་སོས་ལྟུང་། །ཞེས་པ། བདེར་གཤེགས་ལྷ་
གཤེན་གྱི་སྐུ་ལ་མངན་སེམས་དང་སྤྱས་སེམས་ཁྲམ་འདོགས་པ་དག་ནི། སྡིག་སྒྲིབ་
ཀྱི་ཕྲ་རྒྱས་ཀྱི་དུག་བསྐྱིལ་བ་སྟེ། སངས་རྒྱས་མ་ཡིན་པ་དང་། ཐུགས་རྗེ་མེད་པའི་སྐུ་
སྨད་པ་དང་། བསྐུར་པ་འདེབས་སྒྲོས་འདོགས་པ་དག་ནི་མཚམས་མེད་པ་བྱས་པའི་
ལས་ཀྱི་དེ་དང་ཉེ་བའི་ན་རག་ཡང་ཤི་དང་ཡང་སོས་ཀྱི་གནས་སུ་ལྟུང་ངེས་སོ། །ས་ཏོར་མུ་
ཆོ་ཕྲ་རྒྱས་དུག །སྤྱོད་པ་དེ་ཉེས་ཡང་སོས་ལྟུང་། །ཞེས་པ། གཞན་ལས་ཁྱད་པར་འཕགས་
པའི། ལྷ་ལ་འཚང་འདོག་བརྔན་༼མངན༽བགྲང་པ་དག་ན། ཉོན་མོངས་པ་ཕྲ་རྒྱས་ཀྱི་
དུག་སྟེ། ཡང་སོས་དང་ཡང་ཤིར་ལྟུང་ངོ་། །བླ་མའི་ཐུགས་དཀྲུག་ཕྲ་རྒྱས་དུག །བཀའ་ལྕོག་
༼གཅོག༽ལྕི་བས་ཉི་ཚེར་ལྟུང་། །ཞེས་པ། གྲོགས་ངན་སྡིག་ཅན་བདུད་ཀྱི་རིགས་
ཅན་ནི་སྡིག་པའི་གྲོགས་ཏེ། དགེ་བ་བསལ་ནས་སྡིག་པ་ལ་ཡི་རངས་པས། རྣམ་པར་



08
སངས་རྒྱས་གཡུང་དྲུང་བོན་གྱི་དཔེ་ཚོགས།
སྨིན་པ་ཤིན་དུ་ལྗི་ཞིང་ཁུར་བས། ཉེ་བའི་གནས་སུ་ལྟུང་ངོ་། །དད་ཆེ་ཚོགས་བཅག་
ཕྲ་རྒྱས་དུག །ཞིག་དགའ་ལྕི་བས་ཉི་ཚེ་ལྟུང་། །ཞེས་པ། དད་པ་ལ་གསུམ་སྟེ། དད་པ་
དང་བ་དང་མོས་པའི་སྒོ་ནས་འདུས་བྱས་དང་འདུས་མ་བྱས་ཀྱི། དགེ་བ་རབ་ཏུ་རྒྱ་
ཆེ་བ་དོན་ཟབ་རྩོམ་པ་སྟེ། དེ་ལ་ཁར་ཕྱིན་བལྟས་པའི་སྡིག་ཅན་གྱི་རྫུན་བདེན་པ་
ལྟར་བཤད་དེ། ཚོགས་བཅག་ནས། རྒྱུ་རྫས་ཞིག་ཅིང་བརླག་པ་ནི་དགའ་བས། སྡིག་
སྒྲིབ་ཉོན་མོངས་ཕྲ་རྒྱས་ཏེ། དགེ་བའི་དུག་ཏུ་གྱུར་པས། ཉི་ཚེ་བར་ལྟུང་ངོ༌། །ཁས་
བླངས་དམ་ལོག་ཕྲ་རྒྱས་དུག །ཉམས་ཆགས་ལྕི་བས་ཉི་ཚེར་ལྟུང་། །ཞེས་པ། དགེ་
བའི་ལས་རྣམས་ཁས་ཆེས་པ་ནི་དམ་བཅས་པ་སྟེ། བྱ་ཁར་དམ་ལོག་པ་ནི་བདུད་
ཀྱི་བློས་བསླུས་པའོ། །ཅི་ལྟར་ཞེ་ན། མཆོད་སྦྱིན་དགེ་བ་ལ་སོགས། བླ་ན་མེད་པར་
ཕྱིན་པ་བཅུ་སྤྱད་པ་དང་། བསམ་པའི་རྣམ་པ་སླར་དད་པར་ལྟུང་ངོ་། །བདུད་ཀྱི་
ལས་སྤྱོད་ཕྲ་རྒྱས་དུག །འཐབ་རྩོད་གདུག་པས་ཉེ་འཁོར་ལྟུང་། །ཞེས་པ། བདུད་ལྟ་
བུའི་ལས་བྱས་དགེ་བ་ལ་བར་དུ་གཅོད་པས་ཐར་པར་འགྲིབ་བོ། །བདུད་ཀྱི་ལས་ནི་
གདུག་པ་བཅས་ནས། འཐབ་རྩོད་པའི་ལས་བྱས་ནས། དེ་དང་ཉེ་བ་སྟེ། རྣམ་སྨིན་ཉེ་
འཁོར་གནས་སུ་ལྟུང་ངོ་། །སྲོག་གི་ལྡོམ་པོས་ཕྲ་རྒྱས་དུག །འདོད་གསོད་ལོག་པས་ཉེ་
འཁོར་ལྟུང་། །ཞེས་པ། སྲོག་ནི་ཆགས་པ་སྟེ། ལྡོམ་པོ་ནི་བགྱིད་དུ་བརྩལ་བའོ། །འདོད་
པའི་རྣམ་པ་གསོད་པ་ནི། ཤན་ལོག་པ་སྟེ། ལོག་འཁྲུལ་གྱི་རྟོག་པ་ཕྲ་ལ་རྒྱས་པ་ནི།
སེམས་གྱི་དུག་སྟེ་ཉེ་འཁོར་གྱི་ན་རག་ཏུ་ལྟུང་ངོ༌། །མ་ལ་མངལ་སྤྱད་ཕྲ་རྒྱས་དུག །
དད་པ་ལོག་ཉེས་ཉེ་འཁོར་ལྟུང་། །ཞེས་པ། ལུས་བསྐྱེད་པའི་མ་དང་། འཇིག་རྟེན་
ན་སྣང་བ་སྟོན་པའི་མངལ། འདོད་ལོག་སྦྱར་ནས། འདོད་ལོག་ཆེན་པོའམ། ཆེན་པོ་



བ
མཛོད་ལྷ་འགྲེལ་བཞུགས་སོ།།
ཡིན་སྟེ། རྣམ་སྨིན་རབ་ཏུ་ཆེ་བས། སྡིག་པ་ཕྲ་ལ་རྒྱས་ཏེ་དགེ་བའི་དུག་ཏུ་ཆེ་བས། ཉེ་
འཁོར་གྱི་ན་རག་ཏུ་ལྟུང་ངོ༌། །ལོག་པར་སྟོན་པས་ཕྲ་རྒྱས་དུག །ཚོགས་ལ་སྟོན་པས་
ཉེ་འཁོར་ལྟུང་། །ཞེས་པ། བཀའ་ཡི་དོན་དང་ལས་རྒྱུ་འབྲས་ཀྱི་དོན། ཕྱིན་ཅི་ལོག་ཏུ་
སྟོན་པ་ནི། ལོག་པའི་ཡང་ལོག་པ་ཡིན་ཏེ། ལོག་པའི་ཉོན་མོངས་པ་ཕྲ་རྒྱས་ལག་ལེན་
པའི་དུག་སྟེ། ལོག་པའི་དབང་གིས་ལོག་པར་གོ་བས་ལོག་པའི་ཚོགས་ཀྱི་བདེན་པའི་
ཚིག་ཡལ་ཏེ། ཉེ་འཁོར་གནས་སུ་ལྟུང་ངོ༌། །རི་རབ་གླང་རང་ཕྲ་རྒྱས་དུག །ཀུན་བྲལ་
ལོག་པས་ཉེ་འཁོར་ལྟུང་། །ཞེས་པ། རི་རབ་ཁ་ནས་གླང་སྒྲ་ཆེན་པོ་འབྱིན་པ་དང་།
གུ་༼ཀུ༽ཆེན་པོར་བཏབ་པས་སེམས་ཅན་ཕལ་སྐྲག་ཅིང་བརྒྱལ་བའི་སྡིག་སྒྲིབ་ཀྱི་
ཉེ་འཁོར་དུ་ལྟུང་ངོ༌། །ཏིང་རློང་ཨུ་དུག་ཕྲ་རྒྱས་དུག །ཀུན་འཆི་ལོག་པས་ཉེ་འཁོར་
ལྟུང་། །ཞེས་པ། རྒྱ་མཚོ་ཆེན་པོར་དུག་སྤྱོད་ན། སེམས་ཅན་འཆི་བའི་སྒྲིབ་པས་ཉེ་
འཁོར་ལྟུང་ངོ༌། །ཏིང་ཤོ་ག་ལོག་ཕྲ་རྒྱས་དུག །མནར་སྲེག་ལོག་པས་ཉེ་འཁོར་ལྟུང་། །ཞེས་
པ། ཆུ་བོ་ཆེན་པོ་གལ་བསྒྱུར་ན། དེ་ན་གནས་པའི་སེམས་ཅན་རྣམས་འཚིགས་པ་
དང་། མནར་བའི་སྡུག་བསྔལ་གྱི་འཆི་བའི་ཉེ་འཚེ་ལྟུང་བའོ། །བྱུང་ལྡེམ་ནི་རི་ཕྲ་
རྒྱས་དུག །ཀུན་བསྲེག་ལོག་པས་ཉེ་འཁོར་ལྟུང་། །ཞེས་པ། །ནགས་ཚལ་ཆེན་པོ་ལ་
མེས་བསྲེག་ན། ཤིང་ལ་གནས་པའི་སེམས་ཅན་ཀུན་འཚིག་ནས་འཆི་བར་འགྱུར་ཏེ།
བྱ་བའི་སྤྱོད་པ་ལོག་པའི་སྡིག་པའི་ཉེ་འཁོར་ལྟུང་ངོ་། །འདི་དག་རྣམ་བཅས་དུས་སུ།
རྒྱུ་མཐུན་དང་དབང་དང་རྣམ་སྨིན་པའི་འབྲས་བུ་སྨིན་ལུགས་བརྩིས་ཤིང་བཤད་དོ།།
སྲིད་པ་ཕྱིན་ཀ་ལོག་གི་ཕྲ་རྒྱས་ཀྱི་དུག་བསྟན་ཏེ། སྲིད་པ་ཕྱིན་ཀ་ལོག་ལས་
ཀྱང་། །འཁོར་བ་དུག་གི་བ་མོ་བྱུང་། །ཞེས་པ། ཕྲ་རྒྱས་ཀྱི་དུག་ལྔ་མར་ཡང་མ་ཟད་



2I0
སངས་རྒྱས་གཡུང་དྲུང་བོན་གྱི་དཔེ་ཚོགས།
དེ། ཕྱིན་ཀ་ལོག་ལས་ཀྱང་། ཕྲ་རྒྱས་ཀྱི་དུག་བསྟན་ཏེ། ཞེས་པའི་དོན་ནི། ཕྱིར་སྲིད་པ་
ནི་རྣམ་གསུམ་ལས། སྐབས་འདི་ནི་ཕྱིན་ཀ་ལོག་སྟོན་ཏེ། ཕྱིན་ཀ་ནི་ནང་ངམ་བདེན་
པ་ནི་འམ་དགེ་བ་ལྟ་བུ་མ་ཡིན་པས་སོ། །འཁོར་བ་ནི་ཐར་པ་མ་ཡིན་པས་འཁོར་
བ་སྟེ། མ་རྟོགས་པས་དུག་ཏུ་འཛིན་པས་དུག་གོ །ཞེས་པ་ནི། མདོ་ལས་ཀྱང་། བ་ནི་
སྣང་སྲིད་ཡོངས་ཀྱི་གཞི། །ཞེས་འབྱུང་བ་ལྟར། བ་ག་བོན་ཉིད་བདེ་བ་ཆེན་པོ་སྤྲོས་
པའི་མཐའ་ཐམས་
ས་ཅད་དང་བྲལ་བ།
ཅིའི་ངོ་བོར་མ་གྲུབ་པས།
ཅི་ལྟར་ཡང་སྣང་ཞིང་
འཆར་དུ་རུང་བའི་ཕྱིར། སྤྱི་མཐུན་གྱི་དང་སེམས་ཅན་གྱི་ལས་ཀྱི། སྣང་སྲིད་ཀུན་
གཞི་དང་རྒྱུར་གྱུར་པའི་ཕྱིར་རོ། །མ་ནི་མདོ་ལས་ཀྱང་། མོ་སྲིད་གསུམ་འབྱུང་བས་མོ་
ཞེས་འབྱུང་སྟེ། བསྐྱེད་པ་ཐམས་ཅད་སྲིད་པ་མོ་ལས་བསྐྱེད་པས་ན་མོའོ། །འབྱུང་ནི་
གཞི་སྟེ། སངས་རྒྱས་ནི་ཡེ་ཤེས་ལས་སོ། །ངན་སོང་ནི་སྡུག་བསྔལ་ལས་སོ། །ལྷ་མི་ནི་
སྦྱོང་པའི་ཡོན་ཏན་ལས་སོ། ལྷ་སྲིན་ནི་རྟོག་པ་ལས་འབྱུང་སྟེ། ཐམས་ཅད་དེ་བཞིན་
འབྱུང་གི་བྱའོ། །བ་ལས་ཁམས་གསུམ་གྱེས་པ་ལས། །ཁམས་གསུམ་སྲིད་པ་གསུམ་
ལ་ལྟ། །ཞེས་པ། དབྱིངས་ཀྱི་བ་ག་དེ་ལས། ཐུགས་རྗེའི་མཁའ་གསུམ་སྟེ། སྣང་བ་སྐུའི་
མཁའ། གྲགས་པ་གསུང་གི་མཁའ། མཉམ་པ་ཐུགས་ཀྱི་མཁའ་དང་གསུམ་སྟེ། གསུམ་
པ་གསུམ་འདུལ་བའི་ཕྱིར། གསུམ་དུ་གྱུར་པ་ཡིན་ཏེ། མ་རིག་འཁྲུལ་པ་རྣམས་ཀྱིས་
སྲིད་གསུམ་སྐྱེ་བོ་ཡང་མཐོང་སྟེ། བ་ལ་ཁམས་གསུམ་ཡོད་པའི་ཕྱིར། ཁམས་གསུམ་
སྲིད་གསུམ་བསྐྱེད་པའི་རྒྱུ་རུ་མཐོང་སྟེ། སྣང་བ་གཏི་མུག་ལུགས་སུ་མཐོང་། དྲག་པ་
འདོད་ཆགས་ངག་ཏུ་མཐོང་། སེམས་ཞེ་སྡང་སེམས་སུ་མཐོང་། དེ་གསུམ་སྨིན་པའི་
འབྲས་བུ་སྲིད་པ་གསུམ་དུ་མཐོང་སྟེ། གཏི་མུག་ཕག་གི་སྲིད་པ་དང་། འདོད་ཆགས་



མཛོད་ལྷ་འགྲེལ་བཞུགས་སོ།།
2I
བྱ་བའི་༼ཡི༽སྲིད་པ་དང་། ཞེ་སྡང་སྦྲུལ་གྱི་སྲིད་པ་དང་། གསུམ་དུ་སྨིན་པར་རྟོགས་
སོ། །སྲིད་གསུམ་དུག་གིས་ཀུན་ཀྱང་བསྐྱེད། །ཅེས་པ། དུག་གསུམ་གྱི་འཁོར་བའི་
སྲིད་པ་གསུམ་ཀ་བསྐྱེད་པར་རྟོགས་སོ།།
གསོ་བའི་ཚུལ་དང་གསོད་པར་བྱེད། །ཅེས་པ། གསོ་བའི་ཚུལ་ཡང་འདི་སྟེ། འཁོར་
བའི་སྲིད་གསུམ་རྒྱུན་ཆད་དུ་ཡང་། འདིས་མི་སྟེར་བ་ཡང་དུག་གསུམ་མོ། །གསོད་པ་
ཡང་འདི་སྟེ། སྐུ་རྟོགས་སུ་མི་སྟེར་བ་ལུས། གསུང་རྟོགས་སུ་མི་སྟེར་བ་ངག ཐུགས་
རྟོགས་སུ་མི་སྟེར་བ་ཡིད་དོ། ཡང་ན་ཡེ་ཤེས་སྐྱེར་མི་སྟེར་ཏེ་གཏི་མུག མཆོད་སྦྱིན་
འགྱེད་དུ་མི་སྟེར་བ་འདོད་ཆགས། ཐུགས་རྗེ་བྱམས་མགོན་བྱེད་དུ་མི་སྟེར་བ་ཞེ་སྡང་
སྟེ། མི་གསལ་བར་ནུབ་པར་བྱེད་པ་ནི་གསོད་པའོ།།
འཇིག་ཚོགས་ལས་ཀྱི་རྟེན་པ་དང་། །བྱ་བ་བྱེད་པའི་བདག་ཉིད་དང་། །ཞེས་པ།
སྤྱི་མཐུན་དང་སེམས་ཀྱི་ལས་ཀྱི། སྣང་བ་དང་སྲིད་པ་འཇིག་པ། འདུ་ཞིང་འཚོགས་
པ་དང་། འཇིག་ཅིང་བྲལ་བར་བྱེད་དོ། །ཆགས་པས་འཇིག་པར་འགྱུར་ལ། ཞིང་ངན་
ཡང་ཆགས་ཏེ། དུག་གསུམ་དང་དུག་ལྔའི་ལས་ཀྱིས། ཟག་བཅས་ཀྱི་ཕུང་པོ་གཅིག་
ལ་བརྟེན་ནས་ཆགས་པའོ། །ཆགས་ཏེ་སྣང་བ་སྐྱེས་བུར་གྱུར་པའི་བྱ་བ་དང་བྱེད་པའི་
ལས་སུ་གྱུར་པ་ཐམས་ཅད་བདག་གི་ཉིད་ཀྱིས་བྱེད་ཅེས་བྱའོ། །འཁོར་བར་བརྒྱུད་
པའི་ལམ་མཁན་དང་། །ངན་སོང་འགྲོ་བའི་དད་དཔོན་ནོ། །ཞེས་པ། འཁོར་བ་ནི་འགྲོ་
དྲུག་ཁམས་གསུམ་སྟེ། རྒྱུད་ཡང་འགྲོ་དྲུག་གཅིག་ཏུའོ། །ལམ་མཁན་ནི། དཔེར་ན་མི་
གང་ཞིག་འདོད་པའི་ས་གནས་སུ། ང་ནི་ལམ་རྒྱུས་མཁན་ལྟ་བུ་སྟེ། འཁོར་བ་གནས་
སུ་སྔ་མ་ནས་བསགས་པའི་བག་ཆགས་ཀྱི། ཁྲིད་པས་ན་ལམ་མཁན་ནོ། །དེའི་དབང་



212
སངས་རྒྱས་གཡུང་དྲུང་བོན་གྱི་དཔེ་ཚོགས།
གི་ངན་པ་ན། ལས་དང་འབྲས་བུ་དང་སྐྱེ་གནས་ངན་པའམ་སྡུག་པ་སྟེ། དེར་འགྲོ་
བའི་དད་དཔོན་ནི། རྩ་བ་གསུམ་དང་དུག་ལྔ་བྱེད་པའོ།།
ད་ནི་ཁམས་གསུམ་པ་ལ་ཅི་ལྟར་གྱེས་ལུགས་བསྟན་ཏེ། འདོད་ཆགས་ཀྱི་
ཁམས་གསུམ་ལས། །ལྷ་དང་མི་དང་མི་འམ་ཅི། །ཞེས་པ། འཁོར་བའི་གཞི་དུག་གི་
བ་མོ་ཆེ་དེ་ལས་གྱེས་པས་ཁམས་གསུམ་སྟེ། སྲིད་པའི་རྟེན་ཉོན་མོངས་གཞི་སྡེ་ལས།
གསུམ་གྱེས་པ་ནི། འདོད་ཆགས་ལ་བྱ། གཏི་མུག་ལ་ཕག ཞེ་སྡང་ལ་སྦྲུལ་གསུམ་དུ་
གྱེས་སོ། །འདོད་ཆགས་ནང་མཐུན་པའི་རྒྱུ་ལས་ཀྱང་ཁམས་གསུམ་གྱེས་ཏེ། ལྷ་དང་མི་དང་
མི་འམ་ཅིའོ། །ནང་མི་མཐུན་པ་ནི་སྲིད་པ་དང་ཏིང་འཛིན་འདོད་པ་ལས། ལྷ་སྟེ་ལོངས་སྤྱོད་
ཆེ་བའོ། །སྲིད་པ་དང་འདོད་པ་ལྔ་ཁ་ཆགས་པས་མི་སྟེ་བསོད་ནམས་ཆེ་བའོ། །སྲིད་པ་དང་
མ་རིག་གདུག་རྩུབ་ལས་ཤས་ཆེས་འོས། མིའམ་ཅི་སྟེ་མིའི་ལུས་ལ་བྱོལ་སོང་གི་མགོ་ཅན་ཏེ།
འདོད་པའི་གཏི་མུག་ཤས་ཆེ་བས་བསོད་ནམས་ཆུང་ངོ༌། །ལུས་མི་དང་སྤྱོད་པ་མི་མཐུན་
པས། མི་འམ་ཅིའོ། །རྒྱུ་གཏི་མུག་ཤས་ཆེ་བ་ལས་གྱུར་པ་ནི། གཏི་མུག་ཕག་གི་ཁ་
གསུམ་ལས། །ཀླུ་དང་བྱོལ་སོང་ཉེ་འཁོར་གསུམ། །ཞེས་པ། གཏི་མུག་ནང་མི་མཐུན་
པའི་རྒྱུ་གསུམ་ལས་ཀྱང་གསུམ་དུ་གྱེས། རྒྱུ་གཏི་མུག་ལས་གདུག་པ་ཤས་ཆེ་བས། ཀླུ་
སྟེ་ལོངས་སྤྱོད་ཆེའོ། །གཏི་མུག་ཅིང་རབ་ཏུ་རྨོངས་ཏེ་བཀོད་སྤྱོད་ཤས་ཆེ་བས་བྱོལ་
སོང་སྟེ། བསོད་ནམས་ཆུང་བའོ། །གཏི་མུག་གདུག་ཆེ་བ་ལ་དྲི་ཟ་སྟེ། བསོད་ནམས་
འབྲིང་བའོ། །དེ་དག་གིས་ཀྱང་འཁོར་བའི་འཇིགས་པ་དང་། བདེ་སྡུག་གི་སྐྱག་པ་
མི་ཤེས་གཏི་མུག་པའོ། །ཞེ་སྡང་ཆེ་བ་ལས་གྱུར་པ་ནི། ཞེ་སྡང་སྦྲུལ་གྱི་ཁ་གསུམ་
ལས། །དམྱལ་བ་ཡི་དྭགས་གཤིན་རྗེ་གསུམ། །ཞེས་པ། ཞེ་སྡང་ནང་མི་མཐུན་པའི་



མཛོད་ལྷ་འགྲེལ་བཞུགས་སོ།།
2i3
རྒྱུ་ལས་ཀྱང་གསུམ་སྟེ། རྒྱུ་ཞེ་སྡང་རྐྱེན་བས་ལ་༼བསད་ལ༽དགའ་བས། འབྲས་བུ་
དམྱལ་བ་སྟེ། བསོད་ནམས་ཆུང་བའོ། །རྒྱུ་ཞེ་སྡང་ལས་རྐྱེན་འདོད་ཆགས་སེར་སྣ་བྱས་
པས། འབྲས་བུ་ཡི་དྭགས་ཏེ། བསོད་ནམས་འབྲིང་བའོ། །རྒྱུ་ཞེ་སྡང་ལས་རྐྱེན་གདུག་
དང་རག་ཤ་བྱས་པས་འབྲས་བུ་གཤིན་རྗེ་སྟེ། བསོད་ནམས་བག་ཆེ་བའོ། །དེ་དག་
ཀྱང་བྱམས་པ་དང་ཞི་དེས་༼བདེ༽མི་ཤེས་པ་སྟེ་ཞེ་སྡང་བའོ། །དེ་དག་གསུམ་གསུམ་
དགུ་པོ་ལས། །ཞེས་པ། འདོད་ཆགས་ཆེ་བ་དང་། འབྲིང་པོ་དང་། ཆུང་ངུ་དང་གསུམ་
མོ། །གཏི་མུག་ཆེ་བ་དང་། འབྲིང་པོ་དང་། ཆུང་ངུ་དང་གསུམ་མོ། །ཞེ་སྡང་ཆེ་བ་དང་།
འབྲིང་པོ་དང་། ཆུང་བ་དང་གསུམ་སྟེ་དགུའོ། །སྤྲོས་པ་དགུ་གསུམ་ཉི་ཤུ་རྩ་བདུན་
ཞེས་པ། འདོད་ཆགས་ཆེ་བའི་འདོད་ཆགས་དང་། འདོད་ཆགས་ཆེ་བའི་གཏི་མུག་
དང་། འདོད་ཆགས་ཆེ་བའི་ཞེ་སྡང་དང་གསུམ་མོ། །འདོད་ཆགས་འབྲིང་པོའི་འདོད་
ཆགས་དང་། འདོད་ཆགས་འབྲིང་བའི་ཞེ་སྡང་དང་། འདོད་ཆགས་འབྲིང་བའི་གཏི་
མུག་དང་དགུའོ། །འདོད་ཆགས་ཆུང་བའི་འདོད་ཆགས་དང་། འདོད་ཆགས་ཆུང་
བའི་གཏི་མུག་དང་། འདོད་ཆགས་ཆུང་བའི་ཞེ་སྡང་དང་དགུའོ། །གཏི་མུག་ཆེ་བའི་
གཏི་མུག་དང་། གཏི་མུག་ཆེ་བའི་འདོད་ཆགས་དང་། གཏི་མུག་ཆེ་བའི་ཞེ་སྡང་དང་
གསུམ་མོ། །གཏི་མུག་འབྲིང་བའི་འདོད་ཆགས་དང་། གཏི་མུག་འབྲིང་བའི་གཏི་མུག་
དང་། གཏི་མུག་འབྲིང་བའི་ཞེ་སྡང་གསུམ་མོ། །གཏི་མུག་ཆུང་བའི་འདོད་ཆགས་
དང་། གཏི་མུག་ཆུང་བའི་གཏི་མུག་དང་། གཏི་མུག་ཆུང་བའི་ཞེ་སྡང་དང་དགུའོ། །ཞེ་
སྡང་ཆེ་བའི་ཞེ་སྡང་དང་། ཞེ་སྡང་ཆེ་བའི་འདོད་ཆགས་དང་། ཞེ་སྡང་ཆེ་བའི་གཏི་
མུག་དང་གསུམ་མོ། །ཞེ་སྡང་འབྲིང་བའི་འདོད་ཆགས་དང་། ཞེ་སྡང་འབྲིང་བའི་



214
སངས་རྒྱས་གཡུང་དྲུང་བོན་གྱི་དཔེ་ཚོགས།
གཏི་མུག་དང་། ཞེ་སྡང་འབྲིང་བའི་ཞེ་སྡང་དང་གསུམ་མོ། །ཞེ་སྡང་ཆུང་བའི་འདོད་
ཆགས་དང་། ཞེ་སྡང་ཆུང་བའི་གཏི་མུག་དང་། ཞེ་སྡང་ཆུང་བའི་ཞེ་སྡང་དང་དགུ་སྟེ།
ཉི་ཤུ་རྩ་བདུན་སྲིད་པ་ནི་སྤྲོད་༼སྤྲོས༽པའོ།།
དེ་དག་ཉི་ཤུ་རྩ་བདུན་ལས། འཁོར་བ་དུག་གི་ཁམས་ལས་བསྐྱེད། །ཅེས་པ།
རྩ་བདུན་ནི་རྒྱུའི་གྲངས་ཀྱི་བྱེ་བྲག་གོ །རྒྱུ་དེ་དག་ལས་འཁོར་བའི་སྲིད་པ་བསྐྱེད།
འཁོར་བའི་སྲིད་པའི་དུག་གི་ཁམས་གསུམ་ལ་བསྐྱེད་པའོ། །སྤྱི་རུ་གཅིག་སྟེ་ནང་
མི་མཐུན། །སྣང་སྲིད་ཀུན་ཏུ་ཕྲ་ལ་རྒྱས། །ཞེས་པ། སྤྱི་རུ་གཅིག་པ་ནི། སྣང་སྲིད་ནམ་
མཁའི་ངང་དུ་གཅིག བོན་ཐམས་ཅད་བ་གའི་དབྱིངས་སུ་གཅིག་པ་ནི། སྐྱེ་འགྲོ་
ཐམས་ཅད་སེམས་ཅན་གྱི་ངང་དུ་གཅིག་གོ །ནང་མི་མཐུན་པ་ཡང་དེའི་ནང་དུ་དེ་
དག་སོ་སོར་བྱེ་བྲག་མི་མཐུན་པའོ། །རྣམ་པ་གཅིག་ཏུ་སྤྱི་རུ་གཅིག་པ་ནི། སྣང་སྲིད་
ཐམས་ཅད་འཁོར་བ་དུག་གི་བ་མོ་ཆེ་མཁའ་རུ་གཅིག ནང་མི་མཐུན་པའི་རྒྱུ་རྐྱེན་
མི་མཐུན་པ་ལས། སྲེད་པའི་འབྲས་བུ་ལས་མི་མཐུན་པ་གསུམ་མོ། །སྤྱིར་གཅིག་པ་
ནི་འདོད་ཆགས་སུ་གཅིག་སྟེ། ནང་མི་མཐུན་པའི་རྒྱུ་རྐྱེན་མི་མཐུན་ཤས་ཆེ་ཆུང་གི་
སྨིན་པའི་སྲིད་པ་ཡང་ལྷ་ལ་སོགས་པ་གསུམ་ལས་ཀྱང་། ནང་མི་མཐུན་པ་མང་དུ་
སྲིད་པའོ། །དེ་བཞིན་དུ་སྤྱི་༼སྤྱིར༽ནི་གཏི་མུག་ཏུ་གཅིག་སྟེ། རྒྱུ་རྐྱེན་ཤས་ཆེ་ཆུང་
དུ་མི་མཐུན་པས། སྨིན་པའི་སྲིད་པ་ཡང་། ཀླུ་ལས་སོགས་པ་གསུམ་ལས་ཀྱང་ནང་
མི་མཐུན་པ་མང་དུ་སྲིད་དོ། །དེ་བཞིན་དུ། སྤྱིར་ཞེ་སྡང་དུ་གཅིག་ཀྱང་རྒྱུ་རྐྱེན་ཤས་
ཆེ་ཆུང་ནང་མི་མཐུན་པ་ལས་སྨིན་པའི་འབྲས་བུ་ཡང་དམྱལ་བ་ལ་སོགས་པ་གསུམ་
ལས་ཀྱང་མང་ཡང་། ནང་མི་མཐུན་པར་གནས་སོ། །ཡང་རྣམ་པ་གཅིག་ཏུ་སྤྱིར་



25
མཛོད་ལྷ་འགྲེལ་བཞུགས་སོ།།
གཅིག་པ་སྟེ། ནང་མི་མཐུན་པ་ནི། འདོད་ཆགས་ལ་སོགས་བག་ཆགས་ཤིན་དུ་རགས་
པ་ནི། སྔར་ཕུང་པོ་བདག་དང་བདག་གི་ཞེན་པའོ། །འདོད་ཆགས་ཀྱི་བག་ཆགས་འབྲིང་
པོ་ནི། ད་ལྟ་ཕུང་པོ་ལ་བདག་དང་བདག་གིས་ཞེན་ཏེ་ཆགས་པའོ། །ཤས་ཆུང་བ་ནི་སྔ་
མོའི་འཕེན་ཤུགས་ཀྱིས། ཕྱི་མར་རང་ལ་བདག་གིར་འཛིན་ཞིང་ཆགས་པའོ། །འོག་མ་
གཉིས་ལ་ཡང་བརྩིའོ།།
སྣང་སྲིད་ཀུན་འདུས་ཕྲ་ལ་རྒྱས་པ་ནི་འདི་ལྟར་སྟེ། སྣང་བ་ཕྱིའི་ཡུལ་སྲིད་
པ་ནང་གི་བཅུད་སྟེ། སྣང་བ་ཕྲ་ལ་རྒྱས་པ་ནི། འབྱུང་བ་བཞི་ལ་གནམ་རི་ས་བྲག་རྩི་
ཤིང་ནགས་ཚལ། རྩི་ཐོག་རྡུལ་ཕྲན་ཡོད་མཐོང་སྣང་གྲགས་སུ་གྱུར་པ་ཐམས་ཅད།
རྡུལ་ཕྲ་རབ་ཏུ་གནས་པ་ནི་ཕྲ་ལ་སྲིད་པ་གསུམ་གྱི་སྤྱི་ལ་ཁྱབ་པ་ནི་རྒྱས་པའོ། །སྲིད་
པ་ཕྲ་ལ་རྒྱས་པ་ཡང་། བསམ་པ་སེམས་ཀྱི་འདུ་འཕྲོ་གཅིག་ལས། མ་རིག་འཁྲུལ་པའི་
རྟོག་པས། ཡ་ཐ་སྲིད་པའི་རྩེ་མོ་ནས། མ་ཐ་དམྱལ་བའི་གདར་ལ་ཐུག་པའི་སེམས་
ཅན་སྲོག་གི་བསྡུས་པ། དང་པོ་བསྐྱེད་པའི་རྒྱུ་རྐྱེན་མི་འདྲ་མི་མཚུངས་པ་ལས། སྐྱེས་
པའི་ལུས་དང་། དྲན་པའི་ཡིད་དང་། ཁ་བྱད་དང་། ཚིག་སྤྱོད་དང་། དབང་པོའི་རྟེན་
དང་། འབྱིན་པའི་སྒྲ་སྐད་དང་། ལས་དང་སྤྱོད་པ་དང་། འཚོ་བའི་ཟས་སྐོམ་དང་།
གནས་པའི་ཡུལ་དང་། བསོད་ནམས་ཀྱི་ཆ་ཡན་ཆད་མི་འདྲ་མི་མཐུན་པ་རྡུལ་བས་
ཀྱང་མང་པས་ནི་ཕྲ་ལ། སྟོང་གསུམ་ཆེན་པོ་འགག་པར་གནས་པས་རྒྱས་སོ། །རྣམ་པ་
གཅིག་ཏུ་ཕྲ་ལ་རྒྱས་པ་ནི། སྣང་བ་ཕྱི་ཡི་ཡུལ་ཏེ། ཡ་ཐ་སྲིད་པའི་རྩེ་ནས་མ་ཐ་འཇག་
མའི་སྲིན་བུ་ཡན་ཆད་ཀྱི། སྣང་བའི་ཡུལ་དྲུག་ཀྱང་མི་འདྲ་མི་མཚུངས་ཏེ། ཕྲ་ལ་
རྒྱས་སོ། །དེ་བཞིན་དུ་སྲིད་པ་ནང་གི་དབང་པོ་དྲུག་ཀྱང་མི་འདྲ་མི་མཚུངས་ཏེ། ཡ་



26
སངས་རྒྱས་གཡུང་དྲུང་བོན་གྱི་དཔེ་ཚོགས།
ཐ་སྲིད་པའི་རྩེ་ནས་མ་ཐ་འཇག་མའི་སྲིན་བུ་ཡན་ཆད་ཀྱི་དབང་པོའི་དྲན་རྟོག་མི་
འདྲ་མི་མཚུངས་པའི་དྲན་རྟོག་ཡོད་པས་ན། སྲིད་པ་ཕྲ་ལ་རྒྱས་ཞེས་བྱའོ། །དེ་བཞིན་
དེ་ལ་དེ་བརྟེན་པ། །ཞེས་པ། དེ་བཞིན་དུ་ནི་གོང་དུ་སྣང་བའི་ཡུལ་བསྟན་པ་བཞིན་
དུ། ཤེས་རིག་གི་དབང་པོ་རྣམས་ཀྱང་ཅི་བཞིན་དུ་བསྟན་པའོ། །དེ་དག་བརྒྱད་ཅུ་
རྩ་གཅིག་ལས། །ཉི་ཁྲི་ཆིག་སྟོང་འཕྲོས་ལས་ཀྱང་། །བརྒྱད་ཁྲི་བཞི་སྟོང་དེ་བཞིན་
འགྱེད། །ཅེས་པ། དེ་དག་རེ་རེ་ལས་ཆེ་འབྲིང་གི་རྒྱུ་རྐྱེན། འབྲས་བུ་དང་གསུམ་
གསུམ་བསྟན་པས། ཉི་ཤུ་རྩ་བདུན་ཕྲག་གསུམ་ལ་ནི། དེ་དག་བརྒྱད་ཅུ་རྩ་གཅིག་གོ།
ལ་ལའི་གཞུང་གི་ནི། ཁ་རེ་རེ་ལ་ཡང་ཉི་ཤུ་རྩ་བདུན་ཡོད་པས། ཁམས་གསུམ་ན་ཁ་
བརྒྱད་ཅུ་རྩ་གཅིག་ཡོད་ཟེར་རོ། །དེ་ལ་འདོད་ཆགས་བྱ་ལས་ཉི་ཤུ་ལས་འགྱུར་བ་ཉི་
ཁྲི་ཆིག་སྟོང་། གཏི་མུག་ལས་གྱུར་པ་རྩ་བདུན་ལས་གྱུར་པ་ཉི་ཁྲི་ཆིག་སྟོང་། ཞེ་སྡང་
སྦྲུལ་ལས་གྱུར་པ་ཉི་ཤུ་རྩ་བདུན་ལས་གྱུར་ཉི་ཁྲི་ཆིག་སྟོང་། དེ་དག་ཀུན་ཆ་མཉམ་པ་
ལས་གྱུར་པ་ཉི་ཁྲི་ཆིག་སྟོང་སྟེ། སྤྱིར་བསྡུས་པས་བརྒྱད་ཁྲི་བཞི་སྟོང་ཡིན་ནོ། །དེ་ལྟ་
བུ་བས་ན་ཉོན་མོངས་བརྒྱད་ཁྲི་བཞི་སྟོང་གི་ནི། རྩ་བ་གསུམ་ལ་འདུས། རྩ་བ་དུག་
གསུམ་བ་གའི་དབྱིངས་ལ་འདུས། བ་གའི་དབྱིངས་ཡེ་མ་གཡོས་པ་ལས། སེམས་ཅན་
ལ་ཡིད་འཁྲུལ་ནས། ཐ་མར་བློ་ཉོན་མོངས་པ་བརྒྱད་ཁྲི་བཞི་སྟོང་དུ་འཕྲོས་པའོ། །དེ་
ལས་སེམས་ཅན་ཐམས་ཅད་སངས་རྒྱས་སུ་རྟོགས་པར་བྱ་ཞིང་། ཉོན་མོངས་པ་ཐམས་
ཅད་ཡེ་ཤེས་སུ་རྟོགས་པར་བྱ་བའི་ཕྱིར། གཉེན་པོ་འདི་ལྟར་ཏེ། མཁའི་དབྱིངས་ཡེ་
ནས་མ་གཡོས་པ་ལས། རྟོག་མེད་ཀྱི་ཐུགས་རྗེ་ཆེན་པོ་རང་འབྱུང་དག་པའི་ཡེ་ཤེས་
ཆེན་པོ་ཅི་ཡང་གསལ་བར་ཤར། དེ་ལ་རྩ་བ་སྐུ་གསུང་ཐུགས་སུ་ཤར་བ་དེ་ལས་སྐུ་



217
མཛོད་ལྷ་འགྲེལ་བཞུགས་སོ།།
ལྔ་ཡེ་ཤེས་ལྔ་ཤར། དེ་ལས་ཡེ་ཤེས་ལྔ་དགུ་ཤར། དགུ་ལས་རེ་རེ་ལ་ཡེ་ཤེས་དགུ་དགུ་
ཤར། དེ་ལས་སྟོང་རྩ་བརྒྱད་ཤར། དེ་ལས་བརྒྱད་ཁྲི་བཞི་སྟོང་ཤར་ཏེ། དེ་ལྟ་བས་ནས།
གཞི་བ་ག་མ་གཡོས་པ་ལས། རྟོགས་མ་རྟོགས་ཀྱི་ཁྱད་པར་ལས། སངས་རྒྱས་སེམས་
ཅན་དང་། ཉོན་མོངས་ཡེ་ཤེས་དང་། མཐོ་རིས་ངན་སོང་ཡང་། རང་སེམས་རྟོགས་མ་
རྟོགས་ཀྱི་ཁྱད་པར་ཁོ་ན་ཡིན་ནོ། །དེ་བས་ན། མ་ཤེས་པའི་ཤེས་པར་བསླབ། མ་རྟོགས་
པའི་རྟོགས་པར་བྱའོ། །སྲིད་པའི་མཛོད་ཕུགས་རིན་པོ་ཆེ་ལས། ཕྲ་རྒྱས་དུག་བསྟན་
པ་སྟེ། གནས་བརྒྱད་པའོ།། །།



སངས་རྒྱས་གཡུང་དྲུང་བོན་གྱི་དཔེ་ཚོགས།
བཀའ་འདྲི་ཞུ་ཡུལ།
མཁན་རིན་པོ་ཆེ་ལུང་རྟོགས་བསྟན་པ་གཡུང་དྲུང་།
དཔོན་སློབ་རིན་པོ་ཆེ་ཚངས་པ་བསྟན་འཛིན།
ལས་འཛིན་འགན་ཁུར་བ།
དགེ་བཤེས་བསམ་གཏན་གཙུག་ཕུད། དགེ་བཤེས་སྨོན་ལམ་དབང་རྒྱལ།
དགེ་བཤེས་ཚུལ་ཁྲིམས་མཐར་ཕྱིན།
ལས་དོན་གཙོ་སྒྲུབ་པ། ཧོར་རུ་དགེ་བཤེས་ཡོན་ཏན་ཕུན་ཚོགས།
ལས་རོགས། ཆུ་འཁོར་དགེ་བཤེས་གཡུང་དྲུང་ཚུལ་ཁྲིམས།
ཡིག་གཏག་པ་དང་ཞུ་དག་པ།
བརྩོན་འགྲུས་མཐར་ཕྱིན། ཁྲི་གཙུག་རྣམ་དག
བསྟན་འཛིན་སྦྱིན་པ། བློ་གྲོས་དབང་པོ།
སྨར་ཡིག་འབྲི་མཁན།
ཀུན་བཟང་ལྷུན་གྲུབ།



སྤྱི་ཁྱབ་ཇུས་འགོད་པ། ཨ་སྔགས་ཚེ་རིང་བཀྲ་ཤིས།
རྩོམ་སྒྲིག་འགན་འཁུར་པ། གཉན་མོ་འགྲུབ།
སངས་རྒྱས་
་རྒྱས་གཡུང་དྲུང་བོན་གྱི་དཔེ་ཚོགས།
མཛོད་ལྷ་འགྲེལ་བཞུགས་སོ།།
སྟོད་ཆ།
སྟོ
(16)
NA
མཛད་པ་པོ། གསལ་རབ་ལྷ་ཡི་སྲས་པོ།
སི་ཁྲོན་ཏང་དེབ་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན་ནས་བཀྲམ།
ཁྲེང་ཏུའུ་ཧུའུ་ཐུང་པར་འདེབས་འགན་འཁྲི་ཚད་ཡོད་ཀུང་སིས་དཔར།
༢༠༡༢ལོའི་ཟླ་༧པར་པར་གཞི་དང་པོ་བསྒྲིགས།
༢༠༡༣ལོའི་ཟླ་༧པར་པར་ཐེངས་དང་པོ་དཔར།
དེབ་ཚད། 1༧ommx༢༤omm
ཡིག་གྲངས། སྟོང༡༨༠
དཔར་ཤོག ༡༤.༥
དཔར་གྲངས། ༡༤༢༡༠༠
དཔེ་རྟགས། 1sBN 978-7-5409-5161-0
དཔེ་རིན་སྒོར། 419.00 （དེབ12-21)



སྤྱི་ཁྱབ་ཇུས་འགོད་པ། ཨ་སྔགས་ཚེ་རིང་བཀྲ་ཤིས།
རྩོམ་སྒྲིག་འགན་འཁུར་པ། གཉན་མོ་འགྲུབ།
IE ཋ #!] _BE] HE*-+L
责任编辑 林么周
封面设计 杨庭远
HR+Y.EFཏྟཾ་EDZÉ ©



=
སྔགས་
ཐེག་ཆེན་གཡུང་དྲུང་བོན་
藏族珍稀古籍 集成
Zangzu Zhenxi Guji Jicheng
I sBN 978-7-5409-5161-0
9 Il7875 4 095 16 1 ol>
ཚོ: 419.007L ( 12-2 1# )
